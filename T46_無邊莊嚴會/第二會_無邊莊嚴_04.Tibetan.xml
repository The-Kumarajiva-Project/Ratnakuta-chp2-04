<?xml version='1.0' encoding='utf-8'?>
<text>
  <p id="1">
    <s id="1:1">།།བམ་པོ་བཞི་པ་སྟེ་ཐ་མ། བཀོད་པ་[86b.1]མཐའ་ཡས་འདི་ལ་བྱང་ཆུབ་སེམས་དཔས་ཤེས་རབ་ཀྱི་མིག་རྣམ་པར་དག་པ་འདོད་པར་བྱའོ། །</s>
  </p>
  <p id="2">
    <s id="2:1">ཇི་ལྟར་འདོད་པར་བྱ་ཞེ་ན། </s>
  </p>
  <p id="3">
    <s id="3:1">ཆོས་ཐམས་ཅད་ཉེ་བར་ལེན་པ་མེད་པས་ཁས་མི་ལེན་པ་དང་། ཤིན་ཏུ་ཡོངས་སུ་བཏང་བས་གནས་ལས་ཡང་དག་པར་འདས་པ་དང་། ཆོས་དགེ་བ་དང་མི་དགེ་[86b.2]བ་ཐམས་ཅད་དོན་དུ་མི་གཉེར་བས་འདུས་བྱས་སུ་གཏོགས་པ་ཐམས་ཅད་ལ་མི་ལྟ་བ་དང་། འཇིག་རྟེན་གྱི་ཆོས་ཐམས་ཅད་ལ་མི་ལྟ་བ་དང་། བག་ཡོད་པའི་ས་དང་། བླ་ན་མེད་པའི་ས་དང་། མི་དམིགས་པའི་ས་ལ་མི་གནས་པ་དང་། ཆོས་གང་ཡང་མི་ལེན་མི་འདོར་བ་དང་། ཆོས་[86b.3]གང་ལ་ཡང་མ་ཞུགས་ཀུན་ཏུ་མ་ཞུགས་པ་འདི་ནི་ཤེས་རབ་ཀྱི་མིག་ཅེས་བྱ་སྟེ</s>
  </p>
  <p id="4">
    <s id="4:1">མིག་རྣམ་པར་དག་པ་ཡིན་ནོ། །</s>
  </p>
  <p id="5">
    <s id="5:1">ཤིན་ཏུ་ཡོངས་སུ་གཏོང་བར་བྱེད་པ་དང་། ཤིན་ཏུ་འདོར་བར་བྱེད་པ་དང་། ལེན་པ་མེད་པར་བྱེད་པ་དང་། ཤིན་ཏུ་ངེས་པར་སྤང་བའི་ངོ་བོ་ཉིད་ཀྱི་རང་བཞིན་ལ་རྟོགས་[86b.4]པ་འདི་ནི་ཤེས་རབ་ཀྱི་མིག་ཅེས་བྱའོ། །</s>
  </p>
  <p id="6">
    <s id="6:1">ཤེས་རབ་ཀྱི་མིག་ཅེས་བྱ་བ་ནི་ཟད་པ་དང་། འདོད་ཆགས་དང་བྲལ་བ་དང་། འགོག་པ་ཤེས་པ་དང་། མི་སྐྱེ་བ་དང་། མངོན་པར་འདུ་བྱེད་པ་མེད་པ་ཤེས་པ་ཡིན་ཏེ། </s>
  </p>
  <p id="7">
    <s id="7:1">འདི་ནི་ཞི་བ་དང་། ཉེ་བར་ཞི་བ་དང་། རབ་ཏུ་ཞི་བའི་ས་ཡིན།</s>
  </p>
  <p id="8">
    <s id="8:1">[86b.5]འདི་ནི་མཚམས་སྦྱོར་བ་མེད་པ་དང་། སོ་སོར་མཚམས་སྦྱོར་བ་མེད་ཅིང་མཚམས་སྦྱོར་བ་ཉེ་བར་གཅོད་པ་ཡིན། </s>
  </p>
  <p id="9">
    <s id="9:1">འདི་ནི་གཅོད་པ་མེད་ཅིང་ཉེ་བར་གཅོད་པ་མེད་པར་ཤེས་པ་མཉམས་པ་ཡིན། </s>
  </p>
  <p id="10">
    <s id="10:1">འདི་ནི་ཡེ་ཤེས་འཆབ་པ་མེད་པ་ཡིན་ནོ། །</s>
  </p>
  <p id="11">
    <s id="11:1">སྤྲོས་པ་མེད་པའི་ས་འདི་ལྟ་བུ་ནི་ཤེས་རབ་ཀྱི་[86b.6]མིག་ཡིན་ཏེ། </s>
  </p>
  <p id="12">
    <s id="12:1">ཤེས་རབ་ཀྱི་མིག་དེ་དང་ལྡན་པ་ནི་སེམས་ཅན་རྣམས་ཀྱི་སྤྱོད་པ་ལ་བྱམས་པ་ཆེན་པོ་དང་། སྙིང་རྗེ་ཆེན་པོས་ཟིན་པའི་སེམས་བསྐྱེད་པ་ཡང་འཐོབ་པར་འགྱུར། </s>
  </p>
  <p id="13">
    <s id="13:1">དེ་སེམས་ཅན་ལ་དམིགས་པའི་སྦྱོར་བས་ཡོངས་སུ་གཏུགས་ཏེ་གནས་པར་ཡང་འགྱུར། </s>
  </p>
  <p id="14">
    <s id="14:1">ཆོས་ཐམས་[86b.7]ཅད་སེམས་ཅན་མེད་པ་དང་། སྲོག་མེད་པ་ཡང་ཁོང་དུ་ཆུད་པར་འགྱུར་ཏེ། </s>
  </p>
  <p id="15">
    <s id="15:1">དེས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་གདོན་མི་ཟ་བར་ཆོས་ཀྱི་གཏེར་བླ་ན་མེད་པ་གཟུངས་ཀྱི་སྒོ་རྣམ་པར་སྦྱོང་བའི་ཆོས་ཀྱི་ལེའུ་རིམ་པར་ཕྱེ་བ་འདི་[87a.1]ཡང་ཡང་དག་པར་བསྟན་པར་བྱ་ཞིང་ཆོས་ཀྱི་ཕྱག་རྒྱ་འདི་ཡང་གཏད་པར་བྱའོ། །</s>
  </p>
  <p id="16">
    <s id="16:1">བཀོད་པ་མཐའ་ཡས་གཟུངས་ཀྱི་སྒོའི་ཆོས་རིམ་པར་ཕྱེ་བ་འདི་ནི་དེ་བཞིན་གཤེགས་པའི་གདུང་གི་ཚུལ་རྒྱུན་མི་གཅད་པར་བྱ་བའི་ཕྱིར་སངས་རྒྱས་ཐམས་ཅད་ཀྱིས་དགོངས་པ་[87a.2]ཡིན། </s>
  </p>
  <p id="17">
    <s id="17:1">འདི་ནི་སངས་རྒྱས་ཐམས་ཅད་ཀྱིས་ཡོངས་སུ་བཟུང་བ་ཡིན། </s>
  </p>
  <p id="18">
    <s id="18:1">ཆོས་ཀྱི་སྒོ་འདི་ནི་སངས་རྒྱས་ཐམས་ཅད་ཀྱང་རྣམ་པར་སྤྱོད་ཅིང་རབ་ཏུ་སྟོན་ཏེ། </s>
  </p>
  <p id="19">
    <s id="19:1">འདས་པ་དང་། མ་འོངས་པ་དང་། ད་ལྟར་བྱུང་བའི་སངས་རྒྱས་བཅོམ་ལྡན་འདས་ཕྱོགས་བཅུ་ན་བཞུགས་པ་ཐམས་ཅད་[87a.3]ཀྱང་གཟུངས་ཀྱི་སྒོའི་ཆོས་རིམ་པར་ཕྱེ་བ་འདི་སྟོན་པར་མཛད་སྟོན་པར་མཛད་པར་འགྱུར་རོ། །ཆོས་ཀྱི་སྒོ་འདི་ནི་བྱང་ཆུབ་སེམས་དཔའ་རྣམས་ཀྱི་དུས་གསུམ་མཉམ་པ་ཉིད་ཀྱི་ཆོས་རབ་ཏུ་སྟོན་པ་རྣམ་པར་སྦྱོང་བར་འགྱུར་བ་ཡིན་ཏེ</s>
  </p>
  <p id="20">
    <s id="20:1">དེས་ན་འདས་པ་དང་། མ་འོངས་པ་དང་། ད་ལྟར་[87a.4]བྱུང་བ་དང་། དུས་གསུམ་གྱི་ཆོས་རྣམས་ཡང་དག་པ་ཇི་ལྟ་བ་བཞིན་དུ་འཇུག་པར་འགྱུར་རོ། །ཆོས་ཀྱི་སྒོ་འདི་ནི་བྱང་ཆུབ་སེམས་དཔའ་རྣམས་ཀྱི་དུས་གསུམ་རྣམ་པར་དག་པ་ཀུན་འཛིན་པར་འགྱུར་རོ། །དེ་དག་ལ་དུས་ཀྱི་འདུ་ཤེས་ཀྱང་མི་འཇུག་ལ་མི་དགེ་བ་ཐམས་ཅད་ཀྱང་འཇོམས་[87a.5]པར་འགྱུར། </s>
  </p>
  <p id="21">
    <s id="21:1">དགེ་བའི་རྩ་བ་སྣ་ཚོགས་ཀྱང་རྗེས་སུ་འཐོབ་པར་འགྱུར། </s>
  </p>
  <p id="22">
    <s id="22:1">ལུས་ཀྱི་ལས་དང་། ངག་གི་ལས་དང་། ཡིད་ཀྱི་ལས་ཡོངས་སུ་དག་པ་ལ་གནས་པར་ཡང་འགྱུར། </s>
  </p>
  <p id="23">
    <s id="23:1">ཡེ་ཤེས་རྣམ་པར་དག་པ་ཀུན་ཏུ་གཟུང་བའི་ཕྱིར་སྒོ་ཚད་མེད་པ་ཡོངས་སུ་སྦྱོང་བར་ཡང་འགྱུར།</s>
  </p>
  <p id="24">
    <s id="24:1">[87a.6]ཆོས་ཀྱི་ཚུལ་དམིགས་སུ་མེད་པར་གྱུར་པ་ལ་ཡང་སྤྱོད་པར་འགྱུར། </s>
  </p>
  <p id="25">
    <s id="25:1">ཆོས་ཐམས་ཅད་ནམ་མཁའ་ལྟ་བུར་ཡང་རྗོད་པར་འགྱུར། </s>
  </p>
  <p id="26">
    <s id="26:1">ཤེས་རབ་རྣམ་པར་དག་པ་ཀུན་ཏུ་བསྟན་པ་དང་། རབ་ཏུ་བསྟན་པའི་ཕྱིར་ཤེས་རབ་ཀྱི་སྣང་བ་ཆེན་པོ་ནམ་མཁའི་མཐས་གཏུགས་པ་ཡང་སྟོན་[87a.7]པར་འགྱུར། </s>
  </p>
  <p id="27">
    <s id="27:1">ཆོས་ཐམས་ཅད་ནམ་མཁའི་ངོ་བོ་ཉིད་དུ་རྟོགས་པ་དང་། ཐམས་ཅད་མཁྱེན་པའི་ཡེ་ཤེས་ཀྱི་ལམ་རྣམ་པར་དག་པར་བྱ་བ་དང་། ལམ་རྣམ་པར་དག་པས་བྱང་ཆུབ་ཇི་ལྟ་བ་བཞིན་སྨོན་ལམ་ཡོངས་སུ་རྫོགས་པར་བྱ་བའི་ཕྱིར་བདེན་པ་མངོན་པར་ཤེས་པ་སྒྲུབ་པ་ལ་[87b.1]ཡང་མཁས་པར་འགྱུར། </s>
  </p>
  <p id="28">
    <s id="28:1">བདེན་པ་དབྱེར་མེད་པ་བསྟན་པའི་ཕྱིར་སངས་རྒྱས་ཀྱི་ཡེ་ཤེས་ཀྱང་སྟོན་པར་འགྱུར་རོ། །བཀོད་པ་མཐའ་ཡས་དོན་ཐམས་ཅད་ཁོང་དུ་ཆུད་པར་བྱ་བའི་ཕྱིར་ཆོས་འདི་ལ་སློབ་པའི་བྱང་ཆུབ་སེམས་དཔའ་ནི་མྱུར་དུ་བྱང་ཆུབ་ཀྱི་ཡན་ལག་གི་ཚོགས་ཀྱང་རྣམ་པར་སྦྱོང་[87b.2]བར་འགྱུར་རོ། །དེ་བྱང་ཆུབ་ལས་རིང་བར་མི་འགྱུར་ཏེ</s>
  </p>
  <p id="29">
    <s id="29:1">ཉེ་བར་གནས་པར་གྱུར་ཀྱང་། ཆོས་འགལ་བ་དང་རིང་བའམ། ཆོས་བསྟན་པ་འདི་དང་ཉེ་བར་གྱུར་པ་ཅུང་ཟད་ཀྱང་ཡང་དག་པར་རྗེས་སུ་མི་མཐོང་ངོ་། །</s>
  </p>
  <p id="30">
    <s id="30:1">བྱང་ཆུབ་ནི་ཆོས་དང་ཆོས་མ་ཡིན་པ་གང་གིས་ཀྱང་ཡང་དག་པར་[87b.3]རྗེས་སུ་མི་མཐོང་སྟེ། </s>
  </p>
  <p id="31">
    <s id="31:1">བྱང་ཆུབ་རྣམ་པར་རིག་པར་བྱ་བ་མ་ཡིན་པར་ཤེས་ཤིང་རྣམ་པར་རིག་པར་མཉམ་པ་ཉིད་དང་། རྣམ་པར་རིག་པ་མེད་པར་རྗེས་སུ་རྟོགས་པར་འགྱུར་རོ། །ཆོས་རྣམས་ལ་ཞི་བའི་དོན་དུ་རྣམ་པར་ལྟ་བ་ནི་བྱང་ཆུབ་ཏུ་རྟོགས་པར་ཡང་མི་བྱེད་དེ</s>
  </p>
  <p id="32">
    <s id="32:1">ཞི་བས་ཀྱང་ཞི་བ་[87b.4]མི་མཐོང་ལ། ཞི་བ་ལ་མ་གཏོགས་པས་ཀྱང་ཞི་བ་མི་མཐོང་ངོ་། །</s>
  </p>
  <p id="33">
    <s id="33:1">ཅུང་ཟད་ཀྱང་མི་མཐོང་ཡང་ཐམས་ཅད་དུ་ལྟ་བ་རྣམ་པར་སྦྱོང་བར་ཡང་བྱེད་ལ་ཅུང་ཟད་ཀྱང་རྣམ་པར་སྦྱོང་བ་ཡང་མེད་དོ། །</s>
  </p>
  <p id="34">
    <s id="34:1">འདི་ནི་བྱང་ཆུབ་སེམས་དཔའ་རྣམས་ཀྱི་ཡེ་ཤེས་རྣམ་པར་དག་པའི་སྒོ་ཡིན་ཏེ། </s>
  </p>
  <p id="35">
    <s id="35:1">སྒོ་དེས་[87b.5]དེ་བཞིན་གཤེགས་པ་རྣམས་ཀྱི་ཆོས་ཀྱི་གཏེར་མཐའ་ཡས་པ་ཡང་རྗེས་སུ་དྲན་པར་འགྱུར་སེམས་ཅན་རྣམས་ཀྱི་རང་བཞིན་ཡོངས་སུ་ཤེས་པར་བྱས་ནས་</s>
  </p>
  <p id="36">
    <s id="36:1">ཆོས་ཀྱི་གཏེར་འདི་ཡང་སྟོན་པར་འགྱུར། </s>
  </p>
  <p id="37">
    <s id="37:1">ཤེས་རབ་དང་ཡེ་ཤེས་ཀྱི་ལས་ཡོངས་སུ་དག་པ་ཡང་རྗེས་སུ་དྲན་པར་འགྱུར་རོ། །[87b.6]དེ་འདོད་ན་</s>
  </p>
  <p id="38">
    <s id="38:1">བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་ལྷག་པའི་བསམ་པའི་སྨོན་ལམ་ལ་ཡང་འཇུག་པར་འགྱུར་ལ། སྨོན་ལམ་རྣམ་པར་དག་པ་ལ་མཁས་པ་ཡང་རྗེས་སུ་དྲན་པར་འགྱུར་ཞིང་མྱུར་དུ་ཆོས་ཐམས་ཅད་ལ་དབང་ཐོབ་ནས་</s>
  </p>
  <p id="39">
    <s id="39:1">དེ་[87b.7]བཞིན་གཤེགས་པའི་བྱམས་པ་ཆེན་པོ་དང་། སྙིང་རྗེ་ཆེན་པོ་ཡང་ཀུན་ནས་འཛིན་ཅིང་མངོན་དུ་གྱུར་པར་བྱེད་དོ། །</s>
  </p>
  <p id="40">
    <s id="40:1">དེ་བཞིན་གཤེགས་པའི་ཆོས་ཀྱི་མཛོད་ལ་མཁས་པ་ཆོས་ཀྱི་སྣང་བ་ཚད་མེད་ཅིང་མཐའ་མེད་པ་སྟོན་པར་བྱེད་ཅིང་བདག་ཉིད་ཀྱང་སངས་རྒྱས་ཀྱི་ཡུལ་ལ་ངེས་[88a.1]པར་འབྱུང་བར་འགྱུར་རོ། །བཀོད་པ་མཐའ་ཡས་ཚད་མེད་ཅིང་དཔག་ཏུ་མེད་པ་ཞེས་བྱ་བ་འདི་གང་གི་ཚིག་བླ་དགས་ཡིན་ཞེ་ན</s>
  </p>
  <p id="41">
    <s id="41:1">བཀོད་པ་མཐའ་ཡས་ཚད་མེད་ཅིང་དཔག་ཏུ་མེད་ཅེས་བྱ་བ་ནི་སའི་ཁམས་དང་། ཆུའི་ཁམས་དང་། མེའི་ཁམས་དང་། རླུང་གི་[88a.2]ཁམས་དང་། ནམ་མཁའི་ཁམས་དང་། རྣམ་པར་ཤེས་པའི་ཁམས་ཀྱི་ཆོས་ཐམས་ཅད་ཚད་མེད་པའི་ཕྱིར་རོ། །འདོད་པ་དང་། གཟུགས་དང་། གཟུགས་མེད་པའི་ཁམས་ཀྱི་སེམས་ཅན་གྱི་ཁམས་ཚད་མེད་པ་ཡིན་ཡང་སེམས་ཅན་ཡོད་པ་མ་ཡིན་པས་སེམས་ཅན་[88a.3]ཅུང་ཟད་ཀྱང་མི་དམིགས་ཏེ་</s>
  </p>
  <p id="42">
    <s id="42:1">གདགས་སུ་མེད་དོ། །</s>
  </p>
  <p id="43">
    <s id="43:1">དེ་བཞིན་དུ་ཁམས་ཡོད་པ་མ་ཡིན་པས་ཁམས་མི་དམིགས་ཏེ་གདགས་སུ་མེད་དོ། །</s>
  </p>
  <p id="44">
    <s id="44:1">དེའི་ཕྱིར་ཆོས་འདི་དག་ཐམས་ཅད་ནི་མྱ་ངན་ལས་འདས་པའི་ཁམས་སུ་ཡང་དག་པར་འདུ་བ་ཡིན་ནོ། །</s>
  </p>
  <p id="45">
    <s id="45:1">ཆུའི་ཁམས་ནི་མྱ་ངན་ལས་འདས་པའི་ཁམས་[88a.4]ཀྱི་ཚུལ་ཅན་ཡིན་ལ་ཆོས་ཐམས་ཅད་ཀྱང་མྱ་ངན་ལས་འདས་པའི་ཚུལ་ཅན་ཏེ། </s>
  </p>
  <p id="46">
    <s id="46:1">དེའི་ཕྱིར་ཆོས་ཐམས་ཅད་ནི་བརྗོད་དུ་མེད་པའི་རྣམ་པ་ཡིན་ནོ། །</s>
  </p>
  <p id="47">
    <s id="47:1">མྱ་ངན་ལས་འདས་པའི་ཁམས་ལ་ནི་སྒྲིབ་པ་ཅུང་ཟད་ཀྱང་མེད་དོ། །</s>
  </p>
  <p id="48">
    <s id="48:1">མྱ་ངན་ལས་འདས་པའི་ཁམས་ནི་སྒྲིབ་པ་རྣམ་པར་དག་པའི་ཕྱིར་མ་[88a.5]བསྒྲིབས་པ་ཡིན་ནོ། །</s>
  </p>
  <p id="49">
    <s id="49:1">མྱ་ངན་ལས་འདས་པའི་ཁམས་ནི་དག་ཅིང་རྣམ་པར་དག་པ་ཡིན་ཏེ། </s>
  </p>
  <p id="50">
    <s id="50:1">འདི་ལྟར་ཆུའི་ཁམས་དེ་ནི་ཁམས་དང་བྲལ་བ་ཡིན་ནོ། །</s>
  </p>
  <p id="51">
    <s id="51:1">ཁམས་ཡོད་པ་མ་ཡིན་པས་ཁམས་དེ་ཁམས་ལས་ཡང་དག་པར་འདས་པར་བསྟན་པས་བརྗོད་པ་ཡིན་ནོ། །</s>
  </p>
  <p id="52">
    <s id="52:1">བརྗོད་པ་གང་ཡིན་[88a.6]པ་དེ་ནི་ཁམས་ཀྱང་མ་ཡིན། </s>
  </p>
  <p id="53">
    <s id="53:1">ཁམས་མ་ཡིན་པས་ཀུན་ནས་བསླང་བ་ཡང་མ་ཡིན་ཏེ། </s>
  </p>
  <p id="54">
    <s id="54:1">བརྗོད་པ་ལ་ནི་ཁམས་ཡོད་པ་མ་ཡིན་ནོ། །</s>
  </p>
  <p id="55">
    <s id="55:1">ཆོས་ཐམས་ཅད་ནི་ཐ་སྙད་ཀྱི་སྒོ་ནས་བརྗོད་པས་དེའི་ཕྱིར་འདི་བརྗོད་དུ་མེད་པ་ཡིན་ཏེ་</s>
  </p>
  <p id="56">
    <s id="56:1">འདི་ལྟར་འདི་དག་ལ་ནི་རྗོད་པར་བྱེད་པ་ཡང་མི་དམིགས་ཤིང་[88a.7]མི་མངོན་ནོ། །</s>
  </p>
  <p id="57">
    <s id="57:1">བརྗོད་པ་ཐམས་ཅད་ནི་བརྗོད་པ་མེད་པ་ཡིན་ཏེ། </s>
  </p>
  <p id="58">
    <s id="58:1">འདི་ལྟར་བརྗོད་པ་ཐམས་ཅད་ནི་ནམ་མཁའི་ངོ་བོ་ཉིད་ཡིན་ཞིང་ནམ་མཁར་ཡང་དག་པར་འདུ་བ་ཡིན་ནོ། །</s>
  </p>
  <p id="59">
    <s id="59:1">སའི་ཁམས་ཀྱང་བརྗོད་དུ་མེད་ཅིང་བརྗོད་པར་ནུས་པ་མ་ཡིན་ལ། ཆུའི་ཁམས་ཀྱང་མ་ཡིན། </s>
  </p>
  <p id="60">
    <s id="60:1">མེའི་[88b.1]ཁམས་ཀྱང་མ་ཡིན། </s>
  </p>
  <p id="61">
    <s id="61:1">རླུང་གི་ཁམས་ཀྱང་མ་ཡིན། </s>
  </p>
  <p id="62">
    <s id="62:1">ནམ་མཁའི་ཁམས་ཀྱང་མ་ཡིན་ཏེ། </s>
  </p>
  <p id="63">
    <s id="63:1">ནམ་མཁའི་ཁམས་ཀྱི་བར་དུ་ཡང་བརྗོད་པར་ནུས་པ་མ་ཡིན་ནོ། །</s>
  </p>
  <p id="64">
    <s id="64:1">རྣམ་པར་ཤེས་པའི་ཁམས་གང་གིས་ཆོས་ཐམས་ཅད་ཐ་སྙད་དུ་སྟོན་པས་སྟོན་པར་བྱེད་པའི་རྣམ་པར་ཤེས་པའི་ཁམས་དེ་ཡང་[88b.2]ཆུའི་ཁམས་ལྟ་བུ་སྟེ། </s>
  </p>
  <p id="65">
    <s id="65:1">རྣམ་པར་ཤེས་པའི་ཁམས་གང་ཁམས་ཀྱི་ནང་དུ་ཡང་དག་པར་འདུ་བར་འགྱུར་བ་ནི་མེད་དོ། །</s>
  </p>
  <p id="66">
    <s id="66:1">ཁམས་ནི་ལྡན་པ་མ་ཡིན་ཞིང་ནམ་མཁའ་ལས་རབ་ཏུ་བྱུང་བས་རྣམ་པར་ཤེས་པའི་ཁམས་ཀྱང་ནམ་མཁར་ཡང་དག་པར་འདུ་བ་ཡིན་ནོ། །</s>
  </p>
  <p id="67">
    <s id="67:1">རྣམ་པར་ཤེས་པ་ནི་ནང་[88b.3]དང་ཕྱི་རོལ་དང་། གཉི་གའི་བར་ན་ཡང་མི་དམིགས་ཏེ། </s>
  </p>
  <p id="68">
    <s id="68:1">རྣམ་པར་ཤེས་པའི་ཁམས་རྐྱེན་དང་ལྡན་པར་བསྟན་པ་ནི་མ་གཏོགས་སོ། །</s>
  </p>
  <p id="69">
    <s id="69:1">རྣམ་པར་ཤེས་པའི་ཁམས་ནི་ནམ་མཁའ་གསལ་བས་ཀུན་ཏུ་ཟིན་ཅིང་ནམ་མཁར་ཡང་དག་པར་འདུ་བ་ཡིན་ཏེ། </s>
  </p>
  <p id="70">
    <s id="70:1">གདགས་སུ་མེད་པ་བསྟན་དུ་མེད་[88b.4]པ་ཡིན་ནོ། །</s>
  </p>
  <p id="71">
    <s id="71:1">གང་གདགས་སུ་མེད་པ་དེ་ལ་ནི། འདུས་བྱས་ཅུང་ཟད་ཀྱང་མེད་དེ། </s>
  </p>
  <p id="72">
    <s id="72:1">འདི་ནི་འདིའི་སྒོར་འཇུག་པ་ཡིན་ནོ། །</s>
  </p>
  <p id="73">
    <s id="73:1">ཆོས་ཀྱི་དབྱིངས་སྟོན་པས་ཆོས་ཐམས་ཅད་ཀྱི་ངོ་བོ་ཉིད་ཀྱི་རང་བཞིན་ནམ་མཁའ་དང་འདྲ་ཞིང་མཉམ་པར་སྟོན་པར་འགྱུར་ཡང་ཆོས་རྣམས་ལ་ནི་དབྱིངས་སམ།[88b.5]དབྱིངས་མ་ཡིན་པ་ཅུང་ཟད་ཀྱང་མེད་དོ། །</s>
  </p>
  <p id="74">
    <s id="74:1">ཆོས་ཐམས་ཅད་ནམ་མཁའ་བླ་གབ་མེད་པ་དང་འདྲ་བས། དེའི་ཕྱིར་དེ་བཞིན་གཤེགས་པས་ཆོས་ཐམས་ཅད་ནི་ནམ་མཁའ་ལྟ་བུའོ་ཞེས་རབ་ཏུ་བསྟན་ཏེ། </s>
  </p>
  <p id="75">
    <s id="75:1">ཚད་དམིགས་སུ་མེད་པའི་ཕྱིར་ཆོས་ཐམས་ཅད་རང་བཞིན་གྱིས་ནམ་མཁའ་[88b.6]དང་འདྲ་ཞིང་མཉམ་པ་ཡིན་ནོ། །</s>
  </p>
  <p id="76">
    <s id="76:1">བཀོད་པ་མཐའ་ཡས་དེ་བཞིན་གཤེགས་པ་རྣམས་ཀྱི་ཡེ་ཤེས་བསྟན་པ་ཡོངས་སུ་དག་པ་གང་ཆོས་འགའ་ཡང་སྐྱེད་པར་ཡང་མི་བྱེད། </s>
  </p>
  <p id="77">
    <s id="77:1">ཆོས་འགའ་ཡང་གཏོད་པར་ཡང་མི་བྱེད་པ་ལ་ལྟོས། </s>
  </p>
  <p id="78">
    <s id="78:1">བྱང་ཆུབ་སེམས་དཔའ་རྣམས་ཀྱིས་ཆོས་ཀྱི་ཚུལ་[88b.7]ཡོངས་སུ་དག་པ་འདི་ཕྱིན་ཅི་ལོག་པར་ཤེས་པར་འདོད་པར་བྱ་ཞིང་གཞན་ལ་རག་མ་ལས་པའི་ཡེ་ཤེས་རློམ་སེམས་མེད་ཅིང་ལྷག་པར་རློམ་པ་མེད་པས་ཆོས་ཀྱི་སྒོ་བརྗོད་དུ་མེད་པ་རྣམ་པར་སྦྱང་བ་དང་། ཆོས་ཐམས་ཅད་ཤེས་པ་རྣམ་པར་སྦྱང་བ་ཡང་བསྒྲུབ་པར་བྱའོ། །</s>
  </p>
  <p id="79">
    <s id="79:1">བཀོད་པ་[89a.1]མཐའ་ཡས་འདབ་ཆགས་བྱའི་སྤྱོད་ཡུལ་ཅི་ཡིན། </s>
  </p>
  <p id="80">
    <s id="80:1">གསོལ་བ། བཅོམ་ལྡན་འདས་སྤྱོད་ཡུལ་ནམ་མཁའ་ལགས་སོ། །བཀའ་སྩལ་པ། བཀོད་པ་མཐའ་ཡས་ནམ་མཁའི་སྤྱོད་ཡུལ་ཡང་ཅི་ཡིན། </s>
  </p>
  <p id="81">
    <s id="81:1">གསོལ་བ། བཅོམ་ལྡན་འདས་མ་མཆིས་སོ། །</s>
  </p>
  <p id="82">
    <s id="82:1">[89a.2]བཀའ་སྩལ་པ། བཀོད་པ་མཐའ་ཡས་དེ་བཞིན་དུ་ཆོས་ཐམས་ཅད་ཀྱང་ནམ་མཁའི་སྤྱོད་ཡུལ་ཅན་ཡིན་ནོ། །</s>
  </p>
  <p id="83">
    <s id="83:1">ཆོས་རྣམས་ནི་སྤྱོད་ཡུལ་མེད་པའི་སྤྱོད་ཡུལ་ཅན་ཡིན་ཞིང་མི་དམིགས་ཏེ། </s>
  </p>
  <p id="84">
    <s id="84:1">དེའི་ཕྱིར་ཆོས་ཐམས་ཅད་ནི་སྤྱོད་ཡུལ་མེད་པ། སྤྱོད་པ་མེད་པ། རབ་ཏུ་སྤྱོད་པ་མེད་པ་[89a.3]རྗེས་སུ་སྤྱོད་པ་མེད་པ་ཡིན་ནོ། །</s>
  </p>
  <p id="85">
    <s id="85:1">ཆོས་རྣམས་ཀྱི་རང་བཞིན་གང་ཡིན་པ་དེ་ནི་གང་དུ་ཡང་བརྗོད་པར་བྱ་བ་མ་ཡིན་ཏེ། </s>
  </p>
  <p id="86">
    <s id="86:1">ཆོས་ཀྱི་སྒོ་འདི་ནི་བྱང་ཆུབ་སེམས་དཔའ་རྣམས་ཀྱི་རྣམ་པར་ཤེས་པ་ནམ་མཁའ་ལྟ་བུར་སྦྱོང་བར་འགྱུར་བ་ཡིན་ནོ། །</s>
  </p>
  <p id="87">
    <s id="87:1">ཆོས་ཀྱི་སྒོ་འདི་ནི་འོད་མཐའ་ཡས་པ་ཡིན་[89a.4]ཏེ། །</s>
  </p>
  <p id="88">
    <s id="88:1">ཇི་ལྟར་ན་ནམ་མཁའ་མཐའ་ཡས་ཤིང་མུ་མེད་པས་ཀུན་ཏུ་ཁྱབ་ཀྱང་འདིའི་འོད་ཁྱབ་པར་སྣང་བ་ཡང་མེད་དོ། །</s>
  </p>
  <p id="89">
    <s id="89:1">དེ་བཞིན་དུ་བྱང་ཆུབ་སེམས་དཔས་ཀྱང་ཆོས་ཀྱི་སྒོ་འདི་ཐོབ་ནས་</s>
  </p>
  <p id="90">
    <s id="90:1">ཕྱོགས་བཅུའི་འཇིག་རྟེན་གྱི་ཁམས་ཀྱང་རྣམ་པར་ལྟ་ཞིང་འཇིག་རྟེན་ཐམས་ཅད་ལ་ཡང་ཡང་དག་པར་[89a.5]རྗེས་སུ་ལྟའོ། །</s>
  </p>
  <p id="91">
    <s id="91:1">བཀོད་པ་མཐའ་ཡས་འདི་ནི་བྱང་ཆུབ་སེམས་དཔའ་རྣམས་ཀྱི་ཡེ་ཤེས་ཀྱིས་རྣམ་པར་ཤེས་པར་བྱ་བའི་ས་དང་། ངེས་པར་འབྱེད་པའི་ཤེས་རབ་ཀྱིས་ཡིན་ཏེ། </s>
  </p>
  <p id="92">
    <s id="92:1">འདི་ཕས་ཀྱི་རྒོལ་བ་ཐམས་ཅད་ཀྱི་ས་ནི་མ་ཡིན་ནོ། །</s>
  </p>
  <p id="93">
    <s id="93:1">ཆོས་ཀྱི་ཚུལ་བརྗོད་དུ་མེད་པ་འདི་ནི་ཆོས་ཀྱི་ཕྱག་རྒྱ་[89a.6]བརྗོད་དུ་མེད་པ་དང་། ཕྱག་རྒྱར་བརྗོད་ཅིང་གདགས་པ་མི་དམིགས་པ་ཡིན་ཏེ། </s>
  </p>
  <p id="94">
    <s id="94:1">དེའི་ཕྱིར་ཆོས་ཐམས་ཅད་ནི་ཕྱག་རྒྱ་མེད་པ། ཕྱག་རྒྱ་ཡང་དག་པར་མེད་པ་ཡིན་ནོ། །</s>
  </p>
  <p id="95">
    <s id="95:1">ཕྱག་རྒྱ་མེད་པའི་དངོས་པོ་ལ་མཁས་པ་རྟོགས་པས། ཆོས་ཐམས་ཅད་[89a.7]ནམ་མཁའ་བླ་གབ་མེད་པའི་ཕྱག་རྒྱས་བཏབ་པ་ཡིན་ཏེ། </s>
  </p>
  <p id="96">
    <s id="96:1">དེ་དག་ནི་ཕྱག་རྒྱ་མཚན་ཉིད་མེད་པ་ཡང་དག་པར་སྟོན་པར་བྱེད་དོ། །</s>
  </p>
  <p id="97">
    <s id="97:1">ནམ་མཁའ་ལ་ནི་མཚན་ཉིད་ཅུང་ཟད་ཀྱང་མེད་དེ། </s>
  </p>
  <p id="98">
    <s id="98:1">ནམ་མཁའ་ནི་འདུས་བྱས་ཀྱི་མཚན་ཉིད་ཀྱང་མ་ཡིན། </s>
  </p>
  <p id="99">
    <s id="99:1">བརྗོད་པའི་མཚན་ཉིད་ཀྱང་མ་ཡིན་ནོ། །</s>
  </p>
  <p id="100">
    <s id="100:1">འདི་ནི་[89b.1]ནམ་མཁའོ་ཞེས་བསྟན་པ་ཡང་ནམ་མཁའ་ནི་ཡང་དག་པའི་ཚོགས་ཀྱིས་ལུས་སུ་བསྟན་པ་མེད་དེ། </s>
  </p>
  <p id="101">
    <s id="101:1">ཆོས་རྣམས་ཀྱི་དོན་དམ་པར་ན་བརྗོད་དུ་མེད་པའི་ཕ་རོལ་ཏུ་ཕྱིན་པ་ཡིན་པར་ཀུན་ཤེས་པར་བྱའོ། །</s>
  </p>
  <p id="102">
    <s id="102:1">བཀོད་པ་མཐའ་ཡས་དེ་ལ་ཚིག་ནམ་མཁའ་ལྟ་བུར་ཤེས་པ་རྣམ་པར་དག་པས་གཟུངས་ཀྱི་[89b.2]སྒོའི་ཕྱག་རྒྱ་རྣམ་པར་སྦྱོང་བའི་ཚིག་རྣམས་བསྟན་པར་བྱ་སྟེ། </s>
  </p>
  <p id="103">
    <s id="103:1">ཇི་ལྟར་ནམ་མཁའ་ཚིག་ཀྱང་མེད་རྣམ་པར་དག་པ་ཡང་མེད་པ་ལྟར་ཚིག་འདི་དག་ཀྱང་དེ་དང་འདྲ་བར་རྗེས་སུ་རྟོགས་པར་བྱའོ། །</s>
  </p>
  <p id="104">
    <s id="104:1">ཚིག་དེ་དག་ཀྱང་གང་ཞེ་ན། </s>
  </p>
  <p id="105">
    <s id="105:1">བི་བ་རེ། བི་བ་ར་ཨ་ནུ་ས་ཧི་ཏེ། </s>
  </p>
  <p id="106">
    <s id="106:1">པྲ་ཨ་ནུ་ནི། ནི་སན་ན། </s>
  </p>
  <p id="107">
    <s id="107:1">བི་[89b.3]ཙ་ར་ཎི། ཨ་བྷྱ་བ་ཀཱ་ཤ། །སན་དར་ཤ་ཎི། བྲཱ་བྱ་རི། བྲཱ་བྷ་རི་བི་ཤོ་དྷ་ནི། ནིར་པི་ཀལ་བེ། ཨཱ་ཀཱ་ཤ་ས་མ་བ་ས་ར་ཎི། ནི་ཥཾ་གེ། ཤཾ་གཱ་པ་གཏི། ཤཾ་ག་བི་མོ་ཙ་ནི། ཨ་ནཱ་དཱ་ནི། ཨཱ་དྷ་ན་བཱི་ག་ཏེ། </s>
  </p>
  <p id="108">
    <s id="108:1">ཀཾ་ཀྵ་ཚེ་ད་པ་རི་ཀརྨ། ཨ་ཚེ་དེ། </s>
  </p>
  <p id="109">
    <s id="109:1">ཨ་ནུ་པ་ཚེ་དེ། ཨ་ས་མེ། ཨ་ས་[89b.4]མ་ས་མེ། དི་བྱ་ཛྙཱ་ན་</s>
  </p>
  <p id="110">
    <s id="110:1">ཨ་ཧ་ར་ཎེ། པྲཛྙཱ་ཙཀྵུ་བི་ཤོ་དྷ་ནི། ཤ་ལ་ལྱ་ཨ་པ་ན་ཡ་ནི། དྲིང་གི་ཨུད་ཏ་ར་ཎི། ཨ་ཡུ་གེ། ཨ་བི་ཡུ་གེ། ཨ་སམ་པྲ་ཡུ་ཀེ། ཨ་བི་པྲ་ཡུ་ཀེ། ཨ་གྲ་པ་ད་ནིར་ཧ་རེ། ནིར་དེ་ཤ་བ་ད་བི་ཤོ་དྷ་ནི། ཨ་ཏཱི་ཏ་ཨ་ནཱ་ག་ཏ་པྲ་ཏྱུད་པ་ནན་པི་ཤོ་དྷ་ནི། ཀྲི་ཏ་པ་[89b.5]རི་ཀརྨ་བི་ནི་ཏེ། </s>
  </p>
  <p id="111">
    <s id="111:1">ན་ཏ་ཨ་རྠ་ཨ་ནུ་ག་ཏེ། </s>
  </p>
  <p id="112">
    <s id="112:1">ཨ་སཾ་ཀྲ་མེ། ཨ་གྲ་པ་ད་བི་ཤོ་དྷ་ནི། པ་ད་པྲ་བྷེ་ད་ཛྙཱ་ན། </s>
  </p>
  <p id="113">
    <s id="113:1">པི་ཤོ་དྷ་ནི། ནིར་བྷསེ། ཨཱ་བྷ་ས་པི་ཤོ་དྷ་ནི། ཨ་ས་མན་ཏ་ད་ཤ་དིག་བྱ་བ་ལོ་ཀ་ནི། བི་རཱག་བ་ད་ནིར་ཧ་རེ། པྲ་ཛྙཱ་བི་ཤུད་དྷེ། ཨོ་བྷ་ས་ཨ་པྲ་མེ་ཡ་ཀ་ར་ཎི། ཨ་ཀལ་བ་དྷརྨ་[89b.6]དར་ཤ་ནི་པི་ཤོདྷ་ནི། བྷུ་ཏ་ཨརྠ་སན་དར་ཤ་ཎི། ཨ་ནུ་བོ་དྷི་ཨརྠ་བི་ཤོ་དྷ་ནི། སཱ་ག་ར་ཙི་ཏ་ན་ཨ་ནུ་པྲ་བི་ཤེ། མེ་རཱུ་པ་ནི་སཾསྠ་ནེ། རཤྨི་པྲ་ཏི་བྷ་ནི། སརྦ་ལོ་ཀ་ཨ་དྷི་པ་ཏེ་ཡ་ཛྙཱ་ན་བི་ཤོ་དྷ་ནི། ཨ་བྲ་ཏི་ཧ་ཏ་ཨ་སཾ་ག་ཛྙཱ་ན་དར་ཤ་ནེ། བཀོད་པ་མཐའ་ཡས་འདི་དག་ནི་གཟུངས་ཀྱི་སྒོའི་[89b.7]ཕྱག་རྒྱ་རྣམ་པར་སྦྱོང་བའི་ཚིག་སྟེ། </s>
  </p>
  <p id="114">
    <s id="114:1">ནམ་མཁའ་ལྟར་མ་ཆད། </s>
  </p>
  <p id="115">
    <s id="115:1">ཀུན་ཏུ་མ་ཆད། </s>
  </p>
  <p id="116">
    <s id="116:1">ཉེ་བར་མ་ཆད་པའི་ཚིག་ཡིན་ནོ། །</s>
  </p>
  <p id="117">
    <s id="117:1">འདི་ལ་ནི་ཚིག་ཀྱང་མེད། </s>
  </p>
  <p id="118">
    <s id="118:1">ཚིག་རྣམ་པར་དག་པར་སྟོན་པ་ཡང་མེད་དོ། །</s>
  </p>
  <p id="119">
    <s id="119:1">བཀོད་པ་མཐའ་ཡས་གསང་སྔགས་ཀྱི་ཚིག་འདི་དག་ནི་རིགས་ཀྱི་བུ་གང་དག་ཐེག་པ་ཆེན་པོ་[90a.1]ལ་ཞུགས་ཏེ། </s>
  </p>
  <p id="120">
    <s id="120:1">ཚིག་འདི་དག་ལ་སྤྱོད་པར་འགྱུར་ཞིང་། ཆོས་ཟབ་མོ་དོན་དུ་གཉེར་བ། བྱང་ཆུབ་མངོན་པར་རྫོགས་པར་འཚང་རྒྱ་བར་འདོད་པ། སེམས་ཅན་རྣམས་ཀྱི་དོན་བྱེད་པར་འདོད་པ་དེ་དག་ལ་དེ་བཞིན་གཤེགས་པའི་བྱིན་གྱི་རླབས་ཀྱིས་བསྟན་པ་ཡིན་ནོ། །</s>
  </p>
  <p id="121">
    <s id="121:1">གསང་སྔགས་[90a.2]ཀྱི་ཚིག་འདི་དག་ནི་མི་མ་ཡིན་པ་དང་། གནས་གཙང་མའི་རིས་ཀྱི་ལྷ་དེ་དག་ཀྱང་འགུག་པར་འགྱུར་ཞིང་། ལྷའི་བུ་གང་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ཕྱིར་ཞུགས་པ་དེ་དག་ཀྱང་འགུག་པར་འགྱུར་བ་ཡིན་ནོ། །</s>
  </p>
  <p id="122">
    <s id="122:1">ཨུ་པ་སཾ་ཧ་རེ། སཾ་ཧ་རེ་ཧྲཱི་ཤྲཱི་དྷྲཱི་ཏི་བི་ཤོ་དྷ་ནི་ཀ་ལྱ་ཎ་ཨརྠ་[90a.3]ནིར་དེ་ཤ་པྲ་ཏི་བྷཾ་ཏི། ཙི་ཏཱ་མ་ནི་ན་བི་ཛྙཱ་ན་བི་ཤོ་དྷ་ནི། ཨ་དྷྱཱད་མ་བ་ཧ་རི་དྷ་པ་རི་ཤོ་དྷ་ནི། ག་ཏི་སྨྲི་ཏི་མ་ཏི་ཨ་ཧ་ར་ཎི། གན་ཏ། གན་ཏ་བ་ཏི། ས་རེ། ས་ར་བ་ཏི། གསང་སྔགས་ཀྱི་ཚིག་འདི་དག་ནི་ལྷ་གང་དག་རིའི་རྒྱལ་པོ་གངས་ཅན་ལ་གནས་ཤིང་ཆོས་སྨྲ་བའི་རིགས་ཀྱི་བུ་[90a.4]རྣམས་ལ་ཆོས་ཀྱི་སྣང་བ་ཉེ་བར་སྒྲུབ་པར་འགྱུར་བ་དེ་དག་དབབ་པ་ཡིན་ཏེ</s>
  </p>
  <p id="123">
    <s id="123:1">ལྷ་དེ་དག་ནི་དེ་བཞིན་གཤེགས་པས་བྱིན་གྱིས་བརླབས་པ་ཡིན་ནོ། །</s>
  </p>
  <p id="124">
    <s id="124:1">མ་ཏི་བི་ཤོ་དྷ་ནི། སུ་ཡུག་ཏ་བིརྱེ། ཨ་གྲ་ཧི་ཏ་པ་ད་ནིར་ཧ་རེ། ཨ་ཀི་ལ་སི་ནི། ཨ་བི་ཀི་ལཱ་སི་ནི། ཨུད་ཐཱ་ནསཾ་བ་ན་ནེ། བི་ནི་ཏཱ་ས་[90a.5]མཱ་ད་པ་ནི། །མ་ཏི་ཨ་གྲ་ཨ་ནུ་ག་ཏེ། </s>
  </p>
  <p id="125">
    <s id="125:1">ལྷ་འདི་དག་ནི་རིའི་རྒྱལ་པོ་ཏི་སེ་ལ་གནས་ཤིང་ཆོས་སྨྲ་བ་དེ་དག་ལ་མིག་རྣམ་པར་དག་པ་དང་། རྣ་བ་རྣམ་པར་དག་པ་དང་། སྣ་རྣམ་པར་དག་པ་དང་། ལྕེ་རྣམ་པར་དག་པ་དང་། ལུས་ཡོངས་སུ་དག་པ་ཡང་ཉེ་བར་སྒྲུབ་ཅིང་། དུས་དུས་སུ་ཆོས་སྟོན་པ་[90a.6]རྣམ་པར་འབྱེད་པ་རྣམས་ལ་ངག་གི་ལས་འབྲེལ་ཅིང་རྒྱུན་ཆགས་པ་ཡང་སྟོན་པར་བྱེད་དོ། །</s>
  </p>
  <p id="126">
    <s id="126:1">པྲ་ཏཱི་པ་བི་དྷི། བཻ་རོ་ཙ་ན་བ་ཏི། བ་སུ་མ་ཏི། དྷརྨ་མ་ཏི། ཨ་སཾ་པྲ་མོ་ཤ་བ་ཏི། ཨོ་བྷ་ས་སན་ད་རི་བ་ཏི། ཨུ་པ་སཾ་ཧ་ར་ནིར་དེ་ཤ་བ་ཏི། ལྷ་འདི་དག་ནི་ཤིང་སཱ་ལའི་ཚལ་ན་གནས་པ་དག་སྟེ། </s>
  </p>
  <p id="127">
    <s id="127:1">སཱ་[90a.7]ལའི་ཚལ་ལ་ཉེ་བར་རྟེན་ཅིང་ཆོས་སྨྲ་བ་དེ་དག་ལ་ལུས་ཀྱི་ལས་དང་། ངག་གི་ལས་དང་། ཡིད་ཀྱི་ལས་ཡོངས་སུ་དག་པ་ཡང་ཉེ་བར་སྒྲུབ་པར་བྱེད། </s>
  </p>
  <p id="128">
    <s id="128:1">ཚིག་དབྱངས་དང་ལྡན་པ་དང་། སྙན་ཅིང་འཇེབས་པའི་དབྱངས་དང་། དགའ་བར་བྱེད་པའི་[90b.1]དབྱངས་ཀྱང་ཉེ་བར་སྒྲུབ་པར་བྱེད། </s>
  </p>
  <p id="129">
    <s id="129:1">ཚིག་སྙན་པ་དང་། མི་འཐུན་པ་མེད་པ་ཡང་ཉེ་བར་སྒྲུབ་པར་བྱེད་དོ། །</s>
  </p>
  <p id="130">
    <s id="130:1">ནི་རཱ་ལཾ་བྷེ། ཨ་གྲ་ཀ་རེ། ཀྵེ་མ་བི་ཙ་ཡེ། ནིར་བྷ་ས་བ་ཏི། ནིར་ཧ་ར་བ་ཏི། ཨོ་ཛོ་བ་ཏི། ཨུ་པ་ན་མ་ཏི། ཨུ་པ་སཾ་ཧ་ར་ཀ་ར་ཎི། ཨ་བྷི་ཤ་ཐ་ཨི་ཧ་དྷཱ་ར་ཎི་མུ་ཁེ། དྷརྨ་[90b.2]མུ་ཁེ། དྷརྨ་པ་ཏ་ལེ། བཀོད་པ་མཐའ་ཡས་ལྷ་འདི་དག་ནི་རིའི་རྒྱལ་པོ་གངས་ཅན་གྱི་ལྷོ་ཕྱོགས་ཀྱི་ངོས་ལ་གནས་ཤིང་། གང་དག་ཆོས་འདི་ལ་བརྩོན་པར་འགྱུར་བའི་ཆོས་སྨྲ་བ་དེ་དག་ལ་གཟི་མདངས་ཉེ་བར་སྒྲུབ་པར་བྱེད་དོ། </s>
  </p>
  <p id="131">
    <s id="131:1">དྷརྨ་ཀཱ་མ། དྷརྨ་ཙན་ཏི་ཀ། ཀ་ལྱ་ཎཱརྠ་བི་ས་རྫ་ནི།[90b.3]ཀཽ་ཤ་ལྱ་ཨ་ནུ་ག་ཏི། ཨུ་པཱ་ཡ་སཾ་གྲི་ཧཱི་ཏེ། </s>
  </p>
  <p id="132">
    <s id="132:1">བི་ནི་ར་མུག་ཏེ། </s>
  </p>
  <p id="133">
    <s id="133:1">ཤཱན་ཏ་པ་ད་བི་ས་ར་ཎི། ཨོ་བྷཱ་ས་ཡ་ཤ་བ་ཏི། བཀོད་པ་མཐའ་ཡས་ལྷ་འདི་དག་ནི་རྒྱ་མཚོ་ཆེན་པོའི་ངོགས་ན་གནས་ཤིང་ཆོས་སྨྲ་བ་དེ་དག་ལ་བསོད་སྙོམས་ཉེ་བར་སྒྲུབ་པར་བྱེད་དེ</s>
  </p>
  <p id="134">
    <s id="134:1">དེ་བཞིན་གཤེགས་པ་ནི་གང་དག་[90b.4]མདོ་འདི་ཉན་པ་དེ་དག་གི་དོན་དུ། གསང་སྔགས་ཀྱི་བརྡ་འདི་སྟོན་པར་མཛད་དོ། །</s>
  </p>
  <p id="135">
    <s id="135:1">གསང་སྔགས་འདི་དག་ནི་ལྷ་རྣམས་ཀྱི་དབང་པོ་བརྒྱ་བྱིན་འགུགས་པར་འགྱུར་བ་ཡིན་ཏེ། </s>
  </p>
  <p id="136">
    <s id="136:1">དེ་དག་ཀྱང་གང་ཞེ་ན། མ་ཁི་པ་ཏི། བ་སུ་མ་ཏི། དེ་བ་རཱ་ཛཱ་ཤ་ཙི་མ་པ་ཏི། སརྦ་ཨ་སུ་རཱ་ཎཱ་ན་ནིར་གྷ་ཏ་[90b.5]ནི། བཛྲེ་ཡ་སུ་པྲ་ཏིཥྛི་ཏ། པྲ་མརྡྷ་ན་ཨུ་པ་ཨ་སུ་རཱ་ཎཱཾ། དེ་བ་ན་ཨ་དྷི་པ་ཏི་མ་སཱ་དྷ། པུ་ར་སྐྲི་ཏོ་པི་དེ་བེ་ཧི། ཤོ་བ་སེ་བྷ་ས་བ་ས་དྷ། པུ་རན་ད་ར་མ་ཧཱ་ཀེ་ཏུ་ཏཱ་པེ་སི། ཨ་སུ་ས་མ་ད། དྷྭ་ཛ་གྲན་ཏ། པཱ་པ་ཤྱིན་ཏཱ་བི་ངྷྱཾ་སི་ཏ་མ་ཧཱ་ཨ་སུ་ར་ཨིན་དྲས་པ་ལ་བན་ཏི་བྷི་ཏ་ཏྲ་སྟ་དི་ཤོ་[90b.6]དི་ཤ། ནམ་ན་བུད་དྷ་སྱ་ཀཱིར་ཏི་ཤྱེ། ནཱ་མ་གོ་ཏྲན་མ་ཧཱ་ཡ་ཤ། དེ་བ་པུ་ར་སྨི་སཾ་གྲ་མེ། བུད་དྷ་ཤ་བ་ཏ་ཨ་ནུད་ཏ་རཾ་ཤྲཱ་པི་སི་དེ་བ་བི་ཛ་ཡ། ན་མོ་བུད་དྷ་པི་བྷཱ་ཤིཏ། སཾ་ཀྲཱ་མ་ཚན་ད་སི་བིདྱཱ་བུད་དྷ་ནཱ་མེན་བྷ་ཧི་ཏཱ། བི་ཛ་ཡེ་སོ་ཏ་ཏ། དེ་བ་ཨ་སུ་ར་ཤྩ བི་ནི་ཏ་བན། ཀྲི་ཏཱ་ཏེ། </s>
  </p>
  <p id="137">
    <s id="137:1">རཀྵ་[90b.7]དེ་བ་ནཱཾ། མ་ནུ་ཥྱ་ནཱཾ། རཱ་ཀྵ་པི་ཏ། ཡཾ་ཨི་ཧ་དྷརྨ་ནིར་དེ་ཤ། ཨོ་ཏ་རན་ཏི་སུ་པྲ་ཏིཥྛི་ཏ། ནི་གྲི་ཧི་ཏ་དྭ་ཡཱ། ཨ་སུ་ར། རཱཀྵ་ས། ཡ་ཀྵ། ཀིན་ན་ར། ནཱ་ག། ཀུམ་བྷན་ཌ། བྷུ་ཧཱ་ནི། བཱུ་ཏ་ནི། པི་ཤཱ་ཙ། དཱན་བཱ་ཏ་ཐཱ། ཨ་ཙ་ལ་ཨསྠཱ་ན་བྲཱབ་ཏོ་སི། ཨིན་དྲ་[91a.1]ཨིན་དྲ་པུར་སྐྲི་ཏ། ཨ་ཏི་གམ་བྷཱི་ར། ཤཱ་ན་ཏ་ན་ཙ། ཨ་གྲ་པུ་རུ་ཥ་སེ་བི་ཏ། མུ་དྲ་བན་ཏོ་སི། དེ་བ་ཨིན་དྲ། བུད་དྷི་མན་ཏ་ཐཱ་བི་ཤུད་དྷ། ཨ་བི་ཤ། །ཨི་ཧ་སཱུ་ཏྲ་སྨི་རཀྵ་སམ་བི་ཏ་ཧི་ཙ། ས་ཧ་སྲ་ནེ་ཏྲ་སུ་མུ་ཁ་ཨ་བ་ས་ར་པ་རི་བརྟ། ཨུ་པ་བྷུཉྫ་སྭ་[91a.2]ཀ་ཀརྨ་པུརྦ་ཧེ་ཏུ་སྨི་ཡང་ཀྲི་ཏམ། ཨ་ཏི་པ་ཤྩ་ཨནུ་བྲཱ་པ་ཏ། ཨ་ཙ་ལ་སུ་པྲ་ཏིཥྛི་ཏ། ཀྲི་ཏཾ་ཧི་ཀུ་ཤ་ལང་བཱུ་རེ། མ་ནུ་ཥྱེ་ཤུ་མ་ཧི་པ་ཏི། པཱུ་རྦཾ་ག་མ་ཨུ་སི་དེ་བ་ནཱཾ། པཱུ་ཛེན་ཏི་ན་ཙ་མ་ནུ་ཥ། བུད་དྷ་སྱ་ཀྲིཏ་ཏྭ་སད་ཀཱ་རཾ། པཱུ་ཛ་བེ་ཤྱ་ཏི་ཏེ་བ་ཧུ། མ་ཧཱ་ཙ་མ་ནི། བི་བ་རབྷ་[91a.3]བན་མ་བ་ཤ་ཨུད་བ་ཏེ། </s>
  </p>
  <p id="138">
    <s id="138:1">དེ་བཱལ་ཡ་སྱ་མ་དྷ་སྨི་ཡ་ཀྵོ་ཧི་པ་རི་བཱ་ར་ཏོ། །</s>
  </p>
  <p id="139">
    <s id="139:1">པྲ་ལཾ་བ་ཧ་རི་བཧུ་ཏ། བསྐ་བི་ཤ་ཏ། ཨ་གྲ་བ་ཧི་ས་ཏི་མ་ཏི། སུ་ར་ཏ་པ་ཏི། སུ་ར་ཏ་ཐཱ་པྲ་བྷུ་སྐན་དྷ། ཨ་ནི་ལ་ཙ་མ་རཱད་ཙྪ་མ་ཧཱ་བྷཱ་གི་མ་ཧཱ་སྐན་དྷ། མ་ཧཱ་ཧེ་ཏུ་སུ་པྲ་དྷི་པ། མ་ཧ་བ་ལམ། ཨ་ཏི་[91a.4]ཡཀྵ་མ་ཧཱ་ཏེ་ཛ། རཀྵ་ན་ཏི་བྷ་བཱ་ནན་ཏ་པ། བ་ཧུ་ཡཀྵ་པ་རི་བཱ་རོ། །ཡེ་ན་ཤོ་བྷ་སི་པཱ་ས་ཙ། བ་སུ་སརྦ་བ་སུ་ཏ་མ་ཧཱ་ཏེ་ཛ། མ་ཧཱ་ག་ནི། མ་ཧཱ་པྲ་ཧ་ར་ནོ་ཙ་ཡི་བ་ཨ་བྷི་ནིར་ཧ་ར་ཡཱ་ཏ་ཐཻ་བ་ར་ཙ། སུ་མེ་རུ་མུར་ནི་ཏ་པ། བཱ་ས་བ་སརྦ་དེ་བ་པུ་ར་སྐྲི་ཏོ། །</s>
  </p>
  <p id="140">
    <s id="140:1">ཤོ་བྷ་ཏེ་བྷ་བ་ན། </s>
  </p>
  <p id="141">
    <s id="141:1">ཨོ་བྷ་[91a.5]སཾ་པྲ་བྷ་མུཉྩ་སི་ཏེ་ཛ་ས། འདི་དག་ནི་ལྷ་རྣམས་ཀྱི་དབང་པོ་བརྒྱ་བྱིན་དབབ་པའི་ཚིག་ཡིན་ཏེ། </s>
  </p>
  <p id="142">
    <s id="142:1">ཚིག་དེ་དག་གིས་ལྷའི་དབང་པོ་བརྒྱ་བྱིན་འགུགས་པར་འགྱུར་རོ། །དེ་ལ་འདི་དག་མ་འོངས་པའི་དུས་ན་སེམས་ཅན་གང་དག་བྱང་ཆུབ་ལ་ཡང་དག་པར་ཞུགས་ཏེ། </s>
  </p>
  <p id="143">
    <s id="143:1">ཆོས་རྣམས་ཡང་དག་པར་[91a.6]འཛིན་ཅིང་། སེམས་ཅན་རྣམས་ལ་ཆོས་ཡང་དག་པར་བསྡུ་བ་ལ་མཁས་པ་ཉེ་བར་གནས་པར་འགྱུར་བའི་གསང་སྔགས་ཀྱི་ཚིག་ཡིན་ནོ། །</s>
  </p>
  <p id="144">
    <s id="144:1">ལུས་ངན་པོ་ཡི་བུ་ཐུ་བོ། །གནོད་སྦྱིན་ཡང་དག་ཤེས་ཞེས་བྱ། །</s>
  </p>
  <p id="145">
    <s id="145:1">ཁྲོ་མེད་རྩོལ་བ་མེད་གནས་ཏེ། །</s>
  </p>
  <p id="146">
    <s id="146:1">ཕ་དང་བཅས་ཏེ་རྟག་ཏུ་ནི། །ཆོས་འདི་[91a.7]དག་ལ་དགའ་བ་གང་། །དེ་ལ་སྲུང་བ་བྱེད་པར་འགྱུར། །</s>
  </p>
  <p id="147">
    <s id="147:1">དེ་བཞིན་རྒྱལ་པོ་ཡུལ་འཁོར་སྲུང་། །འཁོར་དང་བཅས་པས་རྟག་ཏུ་ནི། །ལེགས་པར་བཤད་པ་མདོ་ཡི་སྡེ། །དེ་ལ་སྲུང་བ་བྱེད་པར་འགྱུར། །</s>
  </p>
  <p id="148">
    <s id="148:1">མིག་མི་བཟང་ཞེས་བྱ་བ་ནི། །རང་གི་འཁོར་བཅས་སྟོབས་དང་ལྡན།</s>
  </p>
  <p id="149">
    <s id="149:1">[91b.1]ཚུལ་འདི་ལ་ནི་གང་གནས་པ། །དེ་དག་ཐམས་ཅད་སྲུང་བར་འགྱུར། །</s>
  </p>
  <p id="150">
    <s id="150:1">དེ་བཞིན་རྒྱལ་པོ་འཕགས་སྐྱེས་པོ། །བཞོན་བཅས་སྟོབས་དང་ལྡན་པ་སྟེ། །</s>
  </p>
  <p id="151">
    <s id="151:1">ཆོས་འདི་དག་ལ་འདོད་པ་གང་། །དེ་དག་ཀུན་ཏུ་སྲུང་བར་འགྱུར། །</s>
  </p>
  <p id="152">
    <s id="152:1">ས་ནི་བེ་ཤ་ནི། མ་ཧཱ་ས་རི། མ་ཧཱ་ག་ནེ། མ་ཧཱ་ཛ་ནི། དྲ་བྷུ་ཏ་[91b.2]བི་ཛ་ཡེ། དྷྭ་ཛ་ཨ་གྲ། ཨུ་པ་བྷ་ས་ནི། ཨ་ནི་ལ་སེ་ན་ཏུ་ས་ཧ། ནཱ་ནཱ་པར་ཎ་ད་ཤ་དི་ཤ། །ཙད་ཏྭ་ར་ལོ་ཀ་པཱ་ལ་ནི། ཏུསྨེ་རཱ་ཛཱ་ན་ཨུད་ཙྱ་ཐཱ། ཨཱ་བེ་ཤ་ན། </s>
  </p>
  <p id="153">
    <s id="153:1">ཨི་ཧ་ས་མན་ཏ་ཧ་ར་ཐ། པྲ་ཛེ་ནི་གྲ་ཧི་ས་ར་བེ་ཙ་ཏུ་ར་དི་ཤ། །བཀོད་པ་མཐའ་ཡས་འདི་ནི་རྒྱལ་པོ་ཆེན་པོ་བཞི་འཁོར་དང་[91b.3]བཅས། </s>
  </p>
  <p id="154">
    <s id="154:1">གཡོག་དང་བཅས། </s>
  </p>
  <p id="155">
    <s id="155:1">བུ་དང་བཅས། </s>
  </p>
  <p id="156">
    <s id="156:1">ཆུང་མ་དང་བཅས། </s>
  </p>
  <p id="157">
    <s id="157:1">རྗེས་སུ་འབྲང་བར་བཅས་པ་རྣམས་དབབ་པའི་རིག་པ་ཡིན་ནོ། །</s>
  </p>
  <p id="158">
    <s id="158:1">ཤར་གྱི་ཕྱོགས་ན་གནས་པ་ཡི། །སྲིན་མོ་རྒྱལ་མཚན་ཏོག་དང་ནི། །ཏོག་ཆེན་དང་ནི་སྟོབས་ཆེན་མོ། །གྲགས་པ་ཆེན་པོ་གང་ཡིན་པ། །དེ་དག་[91b.4]ཀུན་ཏུ་འབེབས་འགྱུར་ཞིང་། །དེ་དག་ཐམས་ཅད་འཁོར་བཅས་ཏེ། །</s>
  </p>
  <p id="159">
    <s id="159:1">རྟག་ཏུ་ཆོས་ཀྱི་སྒོ་འདི་ལ། །སྲུང་བ་བྱེད་ཅིང་ཉེ་བར་གནས། །རབ་འཕྱང་རྣམ་པར་འཚེར་བ་དང་། །དོན་གྲུབ་མ་དང་འཕྲོག་མའི་བློ། །འདི་དག་ཐམས་ཅད་ཉེ་བར་ནི། །ལྷོ་ཡི་ཕྱོགས་ན་གནས་པ་ཡིན། །</s>
  </p>
  <p id="160">
    <s id="160:1">དེ་དག་ཡང་[91b.5]དག་འདིར་བབས་ནས། །</s>
  </p>
  <p id="161">
    <s id="161:1">གཟི་མདངས་ཉེ་བར་སྒྲུབ་བྱེད་ཅིང་། །སྲུང་བའི་མཆོག་ཀྱང་བྱེད་འགྱུར་བར། །ཐམས་ཅད་གཟིགས་པས་ངེས་པར་བསྟན། །</s>
  </p>
  <p id="162">
    <s id="162:1">སྲིན་མོ་ལ་བ་ཅན་དང་ནི། །སྡོམ་པ་དང་ནི་སྒྲ་སྒྲོགས་དང་། །འདྲེས་པ་གྲགས་དང་ལྡན་པ་གང་། །ནུབ་ཀྱི་ཕྱོགས་ན་གནས་པ་སྟེ། །</s>
  </p>
  <p id="163">
    <s id="163:1">དེ་[91b.6]དག་ལྷན་ཅིག་ཀུན་བབས་ནས། །</s>
  </p>
  <p id="164">
    <s id="164:1">ཆོས་འདིའི་དོན་ཤེས་གང་ཡིན་པ། །དེ་ལ་ཆོས་བསྟན་བྱ་བའི་ཕྱིར། །རྟག་ཏུ་སྲུང་བར་བྱེད་པར་འགྱུར། །</s>
  </p>
  <p id="165">
    <s id="165:1">སྒོ་འདི་ལ་ནི་མ་དད་དང་། །དེ་བཞིན་བདེན་དང་བདེན་མི་ལྡན། །</s>
  </p>
  <p id="166">
    <s id="166:1">སྲིན་མོ་གྲགས་ཆེན་དེ་དག་ནི། །བྱང་གི་ཕྱོགས་ན་གནས་པ་སྟེ། །</s>
  </p>
  <p id="167">
    <s id="167:1">དེ་རྣམས་[91b.7]ཡང་དག་འདིར་བབས་ནས། །</s>
  </p>
  <p id="168">
    <s id="168:1">དེ་བཞིན་གཤེགས་པའི་གཟི་བརྗིད་ཀྱིས། །མི་མཆོག་བསྲུང་བར་བྱ་བའི་ཕྱིར། །ཐམས་ཅད་ཐལ་མོ་སྦྱར་ཏེ་</s>
  </p>
  <p id="169">
    <s id="169:1">འཁོད། །བཀོད་པ་མཐའ་ཡས་དེ་ལ་བདུད་སྡིག་ཅན་ཚར་གཅད་པའི་ཚིག་དང་། ཚངས་པ་དབབ་པའི་ཚིག་གང་ཡིན་པ་དེ་དག་བསྟན་པར་[92a.1]བྱས། </s>
  </p>
  <p id="170">
    <s id="170:1">ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག །མི་ཏྲེ། མི་ཏྲ་བ་ཏི། ཀུ་རུ་ཎེ། ཀཱ་རུ་ཎ་བ་ཏི། བི་བུད་དྷི། བི་བུད་དྷ་བ་ཏི། པྲ་མོ་ཙ་ནི། པྲ་མོ་ཙ་ན་བ་ཏི། ཀྲི་ཏ། ཀྲི་ཏ་བ་ཏི། ཨ་ནུ་ག་མི། ཨ་ནུ་ག་མ་བ་ཏི། ཨུ་པད་ཚེ་ད་ནི། ཀ་མ་[92a.2]བི་བརྫ་ནི། ཀྲིཥྞ་ས་མུད་ཤོ་ཥ་ཎི། ནི་གྲི་ཧཱི་ཏ་མཱ་ར་བ་ལཾ། ཨུད་ཏ་ར་ཎ་བ་ཏི། པྲ་ཏྱུད་ཏཱ་ར་ཎ་བ་ཏི། ཨུ་པེ་ཀྵ་ཨ་ནུ་ས་ཧི་ཏེ། </s>
  </p>
  <p id="171">
    <s id="171:1">ཨཱ་རམ་པ་ཎ་བི་ཤོ་དྷ་ནི། ནི་དར་ཤ་ན། </s>
  </p>
  <p id="172">
    <s id="172:1">ཨ་ས་མོ་ཧ་ནི། ནི་སྤྲ་པཉྩ་བ་ནེ། བཀོད་པ་མཐའ་ཡས་འདི་དག་ནི་བདུད་སྡིག་ཅན་ཚར་གཅད་པའི་[92a.3]ཚིག་ཡིན་ཏེ། </s>
  </p>
  <p id="173">
    <s id="173:1">དེ་དག་གིས་བདུད་སྡིག་ཅན་དཔུང་དང་བཅས་ཤིང་བཞོན་པ་དང་བཅས་པས་གླགས་རྙེད་པར་མི་འགྱུར་རོ། །དེ་ལ་ཚངས་པ་ཆེན་པོ་དབབ་པའི་ཚིག་གང་ཡིན་ཞེ་ན། </s>
  </p>
  <p id="174">
    <s id="174:1">ཨ་ཏི་པ་ཏི་མ་ཧཱ་སྠཱ་ན་པ་ཏི། སྭ་ཡ་ཀྲི་ཏ་སྠཱ་ན་མ་ཏི། ནཱ་ནཱ་བ་ཧུ་བི་བི་དྷ། པྲ་ཏྱུད་པསྠན་ཀ་ར་ཎ།[92a.4]ཨ་དྷི་ཀ་སྠཱ་ན་པ་ཏི། ཤུད་དྷ་སྠཱ་ན་ག་ཏོ། །</s>
  </p>
  <p id="175">
    <s id="175:1">ས་ཧ་མ་པ་ཏི། ཨ་དྷི་ཀྲཱན་ཏ་བི་ཤོ་ཥ་ཎ་ཤུ་བྷ་བ་རི། བར་ཤུ་བྷ་ཨ་དྷམུ་ག་ཏ། བྲཱ་པ་ཏ་ཤྲི་ཏ། ནི་བཱ་སན་པྲ་བྷུ་ཏ་པྲ་བྷ། ནི་གྲ་ཧཱི་ཏ་ཀཱ་མ་མ། སྭ་སྟི་ཀ་མ་མ་པྲ་ཏྱུ་པ་སྠཱ་ན། </s>
  </p>
  <p id="176">
    <s id="176:1">འདི་དག་ནི་ཚངས་པ་ཆེན་པོ་དབབ་པའི་ཚིག་ཡིན་ཏེ། </s>
  </p>
  <p id="177">
    <s id="177:1">དབབ་[92a.5]པའི་ཚིག་འདི་དག་གིས་ཚངས་པ་ཆེན་པོ་ཆོས་སྨྲ་བ་དེ་དག་ལ་ཚིག་དང་ཡི་གེ་ཡོངས་སུ་དག་པ་དང་། ཚངས་པར་སྤྱོད་པ་ཤིན་ཏུ་མཉམ་པར་གཞག་པ་ཡོངས་སུ་རྫོགས་པ་ཉེ་བར་སྒྲུབ་པར་བྱེད་དོ། །</s>
  </p>
  <p id="178">
    <s id="178:1">བི་ཤོ་དྷ་ན་བ་ཏི། ཨན་ཏི་མ་ཧ་ཀཱ་རུ་ཎི་ཀ། ཀཱ་མ་བྷ་བ་ཨུ་ས་ཏ་ནི། བརྱ་ནི་ར་མི་[92a.6]ཏ་ནི་པ་རྱན་ཏ་པྲ་ཏྱུ་པ་སྠཱ་ན། </s>
  </p>
  <p id="179">
    <s id="179:1">པརྱ་བ་སཱ་ན། ཨཱ་ལ་ཡ་བི་ཤོ་དྷ་ནི། ཨཱད་ཛྙཱ་པརྱན་ཏེ། </s>
  </p>
  <p id="180">
    <s id="180:1">ཀ་ར་ཎི་ཨན་ཏི་མ། དེ་ཤ་པྲ་ཏྱུཔ་སྠཱ་ནེ། བཀོད་པ་མཐའ་ཡས་འདི་དག་ནི་གནས་གཙང་མ་པའི་རིས་ཀྱི་ལྷ་རྣམས་ཀྱི་ཆོས་སྣང་བའི་ཚིག་ཡིན་ཏེ</s>
  </p>
  <p id="181">
    <s id="181:1">ཆོས་སྣང་བའི་ཚིག་དེ་དག་གིས་རིགས་ཀྱི་བུ་[92a.7]དེ་དག་ལ་ཆོས་ཀྱི་གཞི་འདི་ཉེ་བར་སྒྲུབ་པར་འགྱུར་རོ། །བཀོད་པ་མཐའ་ཡས་དེ་ལ་ལྷའི་དབང་པོ་དང་། ཀླུའི་དབང་པོ་དང་། ལྷ་མ་ཡིན་གྱི་དབང་པོ་དང་། མི་འམ་ཅིའི་དབང་པོ་དང་། ནམ་མཁའ་ལྡིང་གི་དབང་པོ་དང་། སེམས་ཅན་གང་དག་མཐུ་ཆེ་བའམ། མཐུ་ཆུང་བ་[92b.1]འང་རུང་། དད་པའམ་མ་དད་པ་ཡང་རུང་སྟེ། </s>
  </p>
  <p id="182">
    <s id="182:1">དེ་དག་གི་གསང་སྔགས་ཀྱི་ཚིག་འདི་ཉེ་བར་བསྒྲུབ་པར་བྱའོ། །</s>
  </p>
  <p id="183">
    <s id="183:1">དེས་ན་སེམས་ཅན་དད་པ་རྣམས་ནི་ཆོས་བསྟན་པ་འདི་ལ་མཆོག་ཏུ་འཇུག་པར་འགྱུར་ལ། སེམས་ཅན་མ་དད་པ་དེ་དག་ཀྱང་ཅང་མི་སྨྲ་བ་དང་། བཏང་སྙོམས་སུ་འཇོག་པར་[92b.2]འགྱུར་གྱི། རྩོད་པ་དང་འགྱེད་པར་ཡང་མི་འགྱུར་ལ། ཆོས་ཀྱི་སྒོ་འདི་ཐ་མལ་པར་འཇོག་གི། གནོད་པར་བྱ་བ་དང་། ཉེ་བར་གནོད་པར་བྱ་བ་དང་། ཚར་གཅད་པར་བྱ་བའི་ཕྱིར་འོང་བར་ཡང་མི་འགྱུར་རོ། །དེ་ལ་དད་ཅིང་དང་བ་རྣམས་དབབ་པའི་ཚིག་གང་ཞེ་ན། །</s>
  </p>
  <p id="184">
    <s id="184:1">གུ་རུ་དྷ་རེ། ས་[92b.3]ཙ་ལེ། སྭ་སྟི་ནིར་ཧ་ར་ཀོ་བི་དེ། </s>
  </p>
  <p id="185">
    <s id="185:1">ནིར་ཛ་ན་པྲ་ཏི་བི་ལོ་ཡི་ཏེ། </s>
  </p>
  <p id="186">
    <s id="186:1">ཙིཏ་ཏ་སན་ཙ་ན་ནི། ཙིཏ་ཏ་སམ་པྲ་སཱ་དྷ་ནི། མ་ན་སྱ་ཧ་རི་ཤ་ཀ་ར་ཎི། བཱིད་ཛྙཱ་ན་སྱ་ཨ་ནུ་སྭ་ཏི། ཨ་ནུ་དྷརྨོ་ནོ་ཨུ་པེ་ཀྵ་ཎེ། ཧེ་ཏུ་སན་ད་རི་ཤ་ནེ། ཏཐཱ་ཨ་ཀྵ་ར་པ་ད། ནིར་དེ་ཤ་ཤོ་ཐིག[92b.4]ཡ་ཐཱ་གཱ་ཐཱ། ཡ་ཐཱ་ནུ་ཀུ་ལ་ས་མ་ཨུ་པ་མ་ནིར་དེ་ཤ་ཤོ་དྷི་ཏེ། </s>
  </p>
  <p id="187">
    <s id="187:1">ད་ཏྲ་ཀཱ་ལེ་ན་ཙ་ཀར་ཏ་བ་བྱ། </s>
  </p>
  <p id="188">
    <s id="188:1">སམ་པྲ་སཱ་ད་ན་ཨརྠ་ཏོ་ས་མ། ཡ་ཐཱ་ཨ་ནུ་ཀུ་ལན་ཙ་མུ་ཁ། ཨུ་པསཾ་སྭ་ར་ཡོ་ནི་ཤ། ཨཱ་ཀཱ་ཤ་སྱ་བི་ཤུད་དྷི། ཡ་ཡ་ཐཱ་ཤོ་དྷི་ཏི་ལཀྵ་ཎ། ལཀྵ་ཎི། ལཀྵ་ཎ་བ་ཏི། ལཀྵ་ཎ་[92b.5]བི་ཤོ་དྷ་ནི། པྲ་ཏི་བེདྷ་ཨརྠ་སན་དྷ་ད་རི་ཤ་ནི། ཀུ་ཤ་ལ་བྷོ་ཐ་སར་བེ་ཧ་པྲ་བི་ཙ་ཡི། ས་མོ་ས་ར་ནི། ཀྲིཏ་ཨ་ནུ་ར་ཀྵི་ས་ཏྱ་ཨརྠེ། ས་ཏྱ་ནཱཾ་སུ་བི་ཤོ་དྷི་ཏེ། </s>
  </p>
  <p id="189">
    <s id="189:1">བཀོད་པ་མཐའ་ཡས་འདི་དག་ནི་དང་བ་རྣམས་དབབ་པ་ཉེ་བར་སྒྲུབ་པའི་ཚིག་ཡིན་ཏེ། </s>
  </p>
  <p id="190">
    <s id="190:1">འདི་དག་གིས་ཆོས་སྨྲ་བ་དེ་དག་[92b.6]ལ་འདི་ལས་ཇི་ལྟར་བསྟན་པ་བཞིན། དགེ་བའི་རྩ་བ་དོན་དང་ལྡན་པ་ཉེ་བར་སྒྲུབ་པར་བྱེད་པར་འགྱུར་རོ། །དེ་ལ་མ་དད་པ་རྣམས་ཚར་གཅད་པའི་ཚིག་གང་ཞེ་ན། </s>
  </p>
  <p id="191">
    <s id="191:1">ཀྵ་མེ། ཀྵ་མ་བ་ཏི། མཻ་ཏྲེ་པ་རི། ཀར་མ་པྲ་ཏྱུ་པ་སྠཱ་ནེ། ཀ་རུ་ཎ་པྲ་ཏི་ལ་བྷ་ཧི་ཏ་ཨ་ནུ་ཀམ་པ་སཉྫ་ན་ནི།[92b.7]སཾ་གྲ་ཧ་བ་སྟུ་ཧི་ཏ་བ་སྟུ། སན་ད་རི་ཥ་ཎི་པ་རི་བརྫ་ནི། ཡ་བརྫ་ནི། པཱ་བ་མི་ཏྲ་སེ་བ་ནི། ན་ཏ་ཏྲ་དེ་ཤེ་སྠཱ་ཏ་བ་བྱ་ཡ་ཏྲ་བི་གྲ་ཧ་བརྟི་ཏོ། </s>
  </p>
  <p id="192">
    <s id="192:1">སརྦ་གྲན་ཐ་པྲ་ད་ལ་ཏི། ཨུ་པ་ཙཱ་ར་སན་ད་རི་ཤ་ཎི། ནི་ཤ་ཡ་བི་ཤོ་དྷ་ནི། ཨཱད་མ་ཨ་ནུ་ག་མེ། པ་ར་ཨུ་པ་སཾ་ཧ་ར་ཎི། ནིར་མི་ན་ཎི།[93a.1]ཨ་ནུ་ར་ཀྵ་པྲ་ཏྱུ་པ་སྠཱ་ནེ། བཀོད་པ་མཐའ་ཡས་འདི་དག་ནི་སེམས་ཅན་མ་དད་ཅིང་མ་དང་བ་རྣམས་ཚར་གཅད་པའི་ཚིག་ཡིན་ཏེ</s>
  </p>
  <p id="193">
    <s id="193:1">དེས་ན་དེ་དག་ཉེས་པ་མཐོང་བར་འགྱུར་རོ། །བཀོད་པ་མཐའ་ཡས་ཆོས་དགེ་བ་ལ་ཡང་ཕྱིར་རྒོལ་བ་མང་བ་ཡིན་ན། </s>
  </p>
  <p id="194">
    <s id="194:1">ཆོས་འདུལ་[93a.2]བ་བླ་ན་མེད་པ། ཉེས་པ་ཐམས་ཅད་འཇོམས་པར་འགྱུར་བ། རྩོད་པའི་མདུད་པ་ཐམས་ཅད་སྤོང་བར་འགྱུར་བ་འདི་ལ་ལྟ་སྨོས་ཀྱང་ཅི་དགོས། </s>
  </p>
  <p id="195">
    <s id="195:1">བཀོད་པ་མཐའ་ཡས་སེམས་ཅན་མ་དད་ཅིང་མ་དང་བ་དེ་དག་ཀླན་ཀ་བཙལ་བའི་བསམ་པ་དང་། གནོད་སེམས་ཀྱི་བསམ་པ་མང་པོ་[93a.3]དང་། རྣམ་པར་ཐོ་བཙམ་པའི་བསམ་པས་ངའི་དྲུང་དུ་ཉེ་བར་འོང་བ་ལ་ལྟོས། </s>
  </p>
  <p id="196">
    <s id="196:1">དེ་བཞིན་གཤེགས་པ་ནི་དེ་དག་གི་སེམས་ཀྱི་སྤྱོད་པ་དང་། གཡོ་བ་མཁྱེན་ནས་</s>
  </p>
  <p id="197">
    <s id="197:1">ཅི་ནས་ཀྱང་དགེ་བའི་རྩ་བ་དང་ལྡན་ཞིང་རྣམ་པར་རྟོག་པ་སྤོང་བ་དང་། དགེ་བའི་རྩ་བའི་རྒྱུ་ཡང་ཡོངས་སུ་འཛིན་པར་[93a.4]འགྱུར་བ་དེ་ལྟ་བུའི་ཆོས་ཀྱི་སྒོ་དག་གིས་ཡང་དག་པར་སྐུལ་བར་མཛད་དོ། །</s>
  </p>
  <p id="198">
    <s id="198:1">བཀོད་པ་མཐའ་ཡས་དེ་བཞིན་གཤེགས་པས་ནི་སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཡང་རབ་ཏུ་མཁྱེན་ལ། སེམས་ཡང་དག་པར་བསྡུ་བ་ཡང་རབ་ཏུ་མཁྱེན་ཏོ། །</s>
  </p>
  <p id="199">
    <s id="199:1">བཀོད་པ་མཐའ་ཡས་དེ་བཞིན་གཤེགས་[93a.5]པ་ནི་སངས་རྒྱས་ཀྱི་ཆོས་མ་འདྲེས་པ་བཅྭ་བརྒྱད་ལ་གནས་པ་ཡིན་ནོ། །</s>
  </p>
  <p id="200">
    <s id="200:1">བཅྭ་བརྒྱད་པོ་གང་དག་ལ་གནས་ཤེ་ན། </s>
  </p>
  <p id="201">
    <s id="201:1">བཀོད་པ་མཐའ་ཡས་དེ་བཞིན་གཤེགས་པ་གང་གི་ནུབ་མོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་ལེན་པ་མ་ལུས་པའི་[93a.6]མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའ་བར་འགྱུར་བ་དེའི་བར་དུ་དེ་བཞིན་གཤེགས་པ་ལ་འཁྲུལ་པ་མི་མངའོ། །</s>
  </p>
  <p id="202">
    <s id="202:1">ཅ་ཅོ་མི་མངའོ། །</s>
  </p>
  <p id="203">
    <s id="203:1">བསྙེལ་བ་མི་མངའོ། །</s>
  </p>
  <p id="204">
    <s id="204:1">སོ་སོར་མ་བརྟགས་པའི་འགོག་པ་མི་མངའོ། །</s>
  </p>
  <p id="205">
    <s id="205:1">འདུ་ཤེས་ཐ་དད་པ་མི་མངའོ། །</s>
  </p>
  <p id="206">
    <s id="206:1">སེམས་མཉམ་པར་[93a.7]མ་བཞག་པ་མི་མངའོ། །</s>
  </p>
  <p id="207">
    <s id="207:1">བརྩོན་འགྲུས་ཉམས་པ་མི་མངའོ། །</s>
  </p>
  <p id="208">
    <s id="208:1">དྲན་པ་ཉམས་པ་མི་མངའོ། །</s>
  </p>
  <p id="209">
    <s id="209:1">འདུན་པ་ཉམས་པ་མི་མངའོ། །</s>
  </p>
  <p id="210">
    <s id="210:1">ཏིང་ངེ་འཛིན་ཉམས་པ་མི་མངའོ། །</s>
  </p>
  <p id="211">
    <s id="211:1">ཤེས་རབ་ཉམས་པ་མི་མངའོ། །</s>
  </p>
  <p id="212">
    <s id="212:1">རྣམ་པར་གྲོལ་བ་ཉམས་པ་མི་མངའོ། །</s>
  </p>
  <p id="213">
    <s id="213:1">རྣམ་པར་གྲོལ་བའི་ཡེ་ཤེས་མཐོང་བ་ཉམས་[93b.1]པ་མི་མངའོ། །</s>
  </p>
  <p id="214">
    <s id="214:1">དེ་བཞིན་གཤེགས་པའི་སྐུའི་ཕྲིན་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་ཡིན། </s>
  </p>
  <p id="215">
    <s id="215:1">དེ་བཞིན་གཤེགས་པའི་གསུང་གི་ཕྲིན་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་ཡིན། </s>
  </p>
  <p id="216">
    <s id="216:1">དེ་བཞིན་གཤེགས་པའི་ཐུགས་ཀྱི་ཕྲིན་ལས་[93b.2]ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་ཡིན། </s>
  </p>
  <p id="217">
    <s id="217:1">དེ་བཞིན་གཤེགས་པ་ནི་འདས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་ལ་འཇུག་པ་ཡིན། </s>
  </p>
  <p id="218">
    <s id="218:1">དེ་བཞིན་གཤེགས་པ་ནི་མ་འོངས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་ལ་འཇུག་པ་ཡིན། </s>
  </p>
  <p id="219">
    <s id="219:1">དེ་བཞིན་[93b.3]གཤེགས་པ་ནི་ད་ལྟར་བྱུང་བའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་ལ་འཇུག་པ་ཡིན་ཏེ། </s>
  </p>
  <p id="220">
    <s id="220:1">དེ་བཞིན་གཤེགས་པ་ནི་སངས་རྒྱས་ཀྱི་ཆོས་མ་འདྲེས་པ་བཅྭ་བརྒྱད་པོ་དེ་དག་དང་ལྡན་པ་ཡིན་ནོ། །</s>
  </p>
  <p id="221">
    <s id="221:1">བཀོད་པ་མཐའ་ཡས་དེ་བཞིན་གཤེགས་པ་ཡེ་ཤེས་མཐོང་བའི་སྟོབས་ཚད་མེད་པ་དང་[93b.4]ལྡན་པས་སེམས་ཅན་མ་དང་བ་རྣམས་དང་བར་བྱ་བ་དང་། སེམས་ཅན་དང་བ་རྣམས་ཆོས་འདུལ་བ་འདི་ལ་ཡེ་ཤེས་རྣམ་པར་དག་པ་ཐོབ་པར་བྱ་བའི་ཕྱིར་གཟུངས་ཀྱི་སྒོ་རྣམ་པར་སྦྱོང་བའི་ཆོས་རིམ་པར་ཕྱེ་བ་སྟོན་པ་རྗོད་པར་མཛད་དོ། །</s>
  </p>
  <p id="222">
    <s id="222:1">བཀོད་པ་མཐའ་ཡས་དེ་བཞིན་གཤེགས་པ་བཞེད་ན་གཟུངས་[93b.5]ཀྱི་སྒོའི་ཆོས་རིམ་པར་ཕྱེ་བ་ཚིག་ཏུ་བརྗོད་པ་ཚད་མེད་པ་སྟོན་པར་མཛད་དེ། </s>
  </p>
  <p id="223">
    <s id="223:1">དེ་བཞིན་གཤེགས་པས་ཚད་མེད་པ་བསྟན་ཀྱང་གཟུངས་ཀྱི་སྒོ་བསྟན་པའི་ཆོས་ཐེ་ཚོམ་ཐམས་ཅད་གཅོད་པར་བྱེད་པ་འདིའི་བརྒྱའི་ཆ་ནས་བྱེ་བ་ཕྲག་བརྒྱ་སྟོང་གི་ཆ་དང་། གྲངས་དང་། དཔེ་དང་། ཆ་ཙམ་ཡང་ཉེ་[93b.6]བར་བསྟན་པར་མི་འགྱུར་རོ། །དེ་ཅིའི་ཕྱིར་ཞེ་ན། </s>
  </p>
  <p id="224">
    <s id="224:1">ཆོས་ཀྱི་སྒོ་འདི་ནི་སྒོ་ཚད་མེད་པ་ཡིན། </s>
  </p>
  <p id="225">
    <s id="225:1">སྒོ་བསམ་གྱིས་མི་ཁྱབ་པ་ཡིན་ཏེ། </s>
  </p>
  <p id="226">
    <s id="226:1">སྒོ་འདིས་ཐམས་ཅད་མཁྱེན་པའི་ཡེ་ཤེས་ཐོབ་པར་འགྱུར་རོ། །བཀོད་པ་མཐའ་ཡས་དེའི་ཕྱིར་དེ་བཞིན་གཤེགས་པས་ཅི་ནས་ཀྱང་ཁྱེད་ཀྱིས་ཆོས་ཀྱི་སྒོ་[93b.7]ཚད་མེད་ཅིང་མཐའ་ཡས་པ་འདི་ཀུན་ཤེས་པར་འགྱུར་ཞིང་གཟུངས་ཐོབ་པར་བྱ་བའི་ཕྱིར་ཆོས་ཀྱི་སྒོ་འདི་རྣམ་གྲངས་དུ་མས་ཁྱེད་ལ་སྟོན་པར་མཛད་དོ། །</s>
  </p>
  <p id="227">
    <s id="227:1">ཨཱ་རྱེ། ཨཱརྱ་བ་ཏི། ཨཱརྱ་ཨ་ནུ་ག་ཏེ། </s>
  </p>
  <p id="228">
    <s id="228:1">ནི་ཐཱ་ནེ། ནི་ཐཱ་ན་བ་ཏི། བར་ཏོ་བར་མེ། བར་ཏོ་བ་ཙྪེ་ད་ན་ཀ་ར་ཎི། ཨཱ་ཀཱ་ཤ་བི་[94a.1]ཤོ་དྷ་ནི། ཨ་ནུ་ཀྵེ་པ་ནི། ཨ་བཱི་ག་ཏ་པར་མེ། ཨ་ནུ་པ་ག་ཏི་ནི། ནི་རྦཱ་ཎ་པ་ཐ་བི་ཤོ་དྷ་ནི། བྱ་བ་ནི་ཀྵིཔ་ཏི། ཨ་ནུད་པཱ་ད་བི་རོ་དྷ་པར་མེ། སརྦ་ཛྙཱ་ནི་རྦཱ་ཎ་སན་ད་ར་ཤ་ནི། བཀོད་པ་མཐའ་ཡས་འདི་དག་ནི་གཟུངས་ཀྱི་སྒོ་མངོན་པར་སྒྲུབ་པ་སྟོན་པའི་ཆོས་[94a.2]རིམ་པར་ཕྱེ་བ་འདིར་གཟུངས་ཀྱི་ཕྱག་རྒྱ་རྣམ་པར་སྦྱོང་བའི་ཚིག་གི་རྣམ་གྲངས་བསྟན་པ་ཡིན་ཏེ</s>
  </p>
  <p id="229">
    <s id="229:1">ཚིག་འདི་དག་ཀུན་བཟུང་བས་བྱང་ཆུབ་སེམས་དཔའ་ཚེགས་ཆུང་དུས་ཚིག་རབ་ཏུ་དབྱེ་བ་ཤེས་པ་མཁས་པ་ཡང་རྟོགས་པར་འགྱུར། </s>
  </p>
  <p id="230">
    <s id="230:1">སྙིང་རྗེ་ཆེན་པོ་དང་ཡང་ཉེ་བར་འགྱུར། </s>
  </p>
  <p id="231">
    <s id="231:1">དོན་གྱི་[94a.3]རྗེས་སུ་སོང་བའི་བློས་ཆོས་ཐམས་ཅད་ངེས་པར་འབྱེད་པའི་ཤེས་རབ་ཀྱང་རྟོགས་པར་འགྱུར་རོ། །བཀོད་པ་མཐའ་ཡས་ཚིག་འདི་དག་ནི་སྨན་ཆེན་པོ་ཡིན་ཏེ། </s>
  </p>
  <p id="232">
    <s id="232:1">མ་རིག་པ་དང་མི་ཤེས་པའི་ནད་ཀྱི་མུན་པ་མུན་ནག་སྨག་ཏུ་གྱུར་པ་རྣམས་ཉེ་བར་ཞི་བར་བྱེད་ཅིང་རིག་པ་དང་འཐུན་པའི་ཆོས་[94a.4]རྣམས་ཡོངས་སུ་རྫོགས་པར་བྱེད་པར་འགྱུར་བ་ཡིན། </s>
  </p>
  <p id="233">
    <s id="233:1">སྔོན་གྱི་གནས་རྗེས་སུ་དྲན་པ་མངོན་དུ་བྱ་བ་དང་འཐུན་པའི་ཆོས་ཤེས་པ་ལ་མཁས་པ་ཡོངས་སུ་རྫོགས་པར་བྱེད་པ་ཡིན། </s>
  </p>
  <p id="234">
    <s id="234:1">ལྷའི་མིག་མངོན་པར་སྒྲུབ་པ་རིག་པ་དང་འཐུན་པའི་ཆོས་ཤེས་པ་ཐོབ་པར་བྱེད་པ་ཡིན། </s>
  </p>
  <p id="235">
    <s id="235:1">ཟག་པ་ཟད་པ་ཤེས་[94a.5]པ་མངོན་དུ་བྱ་བ་རིག་པ་དང་འཐུན་པ་ཕུང་པོ་ཐམས་ཅད་ངེས་པར་སྤོང་བར་བྱེད་པ་ཡིན། </s>
  </p>
  <p id="236">
    <s id="236:1">བསླབ་པ་ཐམས་ཅད་ཀྱི་ཕ་རོལ་ཏུ་ཕྱིན་པ་དང་། ཡེ་ཤེས་མཐོང་བ་བླ་ན་མེད་པ་དང་། ཐམས་ཅད་མཁྱེན་པའི་ཡེ་ཤེས་མཐོང་བ་དང་། ཐམས་ཅད་མཁྱེན་པའི་ཡེ་ཤེས་ཀྱིས་ཐོབ་[94a.6]པར་བྱེད་པ་ཡང་ཡིན་ནོ། །</s>
  </p>
  <p id="237">
    <s id="237:1">བཀོད་པ་མཐའ་ཡས་དེ་བཞིན་གཤེགས་པའི་ཆོས་བསྟན་པ་རྒྱ་ཆེན་པོ་ཇི་ཙམ་དུ་ཐབས་ལ་མཁས་པ་ཐམས་ཅད་ཡོངས་སུ་རྫོགས་པར་འགྱུར་བ་ལ་ལྟོས། </s>
  </p>
  <p id="238">
    <s id="238:1">བཀོད་པ་མཐའ་ཡས་དེ་བཞིན་གཤེགས་པ་ནི་ཡེ་ཤེས་ཆེན་པོ་དང་ལྡན་ཞིང་ཐམས་ཅད་[94a.7]མཁྱེན་པའི་ཡེ་ཤེས་དང་། སྟོབས་དང་མི་འཇིགས་པ་ལ་ཤིན་ཏུ་གནས་ཏེ། </s>
  </p>
  <p id="239">
    <s id="239:1">ཆོས་རིན་པོ་ཆེའི་མཛོད་བླ་ན་མེད་པ། བསྐལ་པ་བྱེ་བ་འབུམ་ཕྲག་དུ་མར་དགེ་བའི་རྩ་བས་ཡང་དག་པར་བསྒྲུབས་པ་འདི་ངེས་པར་བསྟན་ཅིང་རབ་ཏུ་ཕྱེའོ། །</s>
  </p>
  <p id="240">
    <s id="240:1">དེའི་ཕྱིར་དེ་བཞིན་གཤེགས་[94b.1]པས་ཁྱོད་ལ་སོགས་པ་སངས་རྒྱས་ཀྱི་ཆོས་ལ་ཡོངས་སུ་སྨིན་པར་བྱ་བ་དང་། ཆོས་ཀྱི་ཚུལ་མངོན་པར་བསྒྲུབ་པ་ལ་མཁས་པར་བྱ་བའི་ཕྱིར་ཆོས་ཀྱི་སྒོ་འདི་ལ་རབ་ཏུ་གནས་ཏེ། </s>
  </p>
  <p id="241">
    <s id="241:1">གཟུངས་ཀྱི་སྒོ་རྣམ་པར་སྦྱོང་བའི་ཆོས་རིམ་པར་ཕྱེ་བ་བསྟན་པ་འདི་བྱིན་གྱིས་རློབ་པར་མཛད་དོ། །</s>
  </p>
  <p id="242">
    <s id="242:1">[94b.2]བཀོད་པ་མཐའ་ཡས་རིགས་ཀྱི་བུ་འམ་རིགས་ཀྱི་བུ་མོ་བྱང་ཆུབ་དོན་དུ་གཉེར་བ་ངའི་རྗེས་སུ་སློབ་པར་འདོད་པ། ངའི་ཆོས་ཀྱི་ཚུལ་རྗེས་སུ་སློབ་པར་འདོད་པ། དེ་བཞིན་གཤེགས་པ་རྣམས་ཀྱི་ཆོས་ཀྱི་གཏེར་ཚད་མེད་པ་ཀུན་གཟུང་བར་འདོད་པ་རྣམས་ཀྱིས་ཆོས་བསྟན་པ་འདི་[94b.3]ལ་མངོན་པར་བརྩོན་པར་བྱའོ། །</s>
  </p>
  <p id="243">
    <s id="243:1">བཀོད་པ་མཐའ་ཡས་འདི་ལ་འདུན་པ་དང་། བརྩོན་འགྲུས་དང་། བག་ཡོད་པའི་ཚུལ་ཅན་ཁམས་གསུམ་པ་ཐམས་ཅད་ལ་མི་ལྟ་བ། ཐམས་ཅད་མཁྱེན་པའི་ཡེ་ཤེས་ཀྱི་སེམས་ཡིད་ལ་བྱེད་པས་ལེགས་པར་བྱིན་གྱིས་བརླབས་པས་[94b.4]གཟུགས་ལ་དམིགས་པ་རྣམ་པར་དག་པ་ལ་མཁས་པར་བརྩོན་པ། ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་ལ་དམིགས་པ་རྣམ་པར་དག་པ་ལ་མཁས་པར་བརྩོན་པ། བདེན་པའི་ཚིག་རྣམ་པར་བསྒྲུབ་པ་རྣམ་པར་དག་པ་ལ་མཁས་པར་བརྩོན་པ་[94b.5]རྣམས་ཀྱིས་ཆོས་ཐམས་ཅད་ལ་རྣམ་པར་དག་པའི་ཡེ་ཤེས་འདོད་པར་བྱའོ། །</s>
  </p>
  <p id="244">
    <s id="244:1">ནང་རྣམ་པར་དག་པའི་ཕྱིར་ཆོས་ཐམས་ཅད་རྣམ་པར་དག་པའོ། །</s>
  </p>
  <p id="245">
    <s id="245:1">ནང་དབེན་པའི་ཕྱིར་ཆོས་ཐམས་ཅད་དབེན་པའོ། །</s>
  </p>
  <p id="246">
    <s id="246:1">ནང་ཉེ་བར་ཞི་བའི་ཕྱིར་ཆོས་ཐམས་ཅད་ཉེ་བར་ཞི་བའོ། །</s>
  </p>
  <p id="247">
    <s id="247:1">ནང་ཉེ་བར་[94b.6]ལེན་པ་མེད་པའི་ཕྱིར་ཆོས་ཐམས་ཅད་ཉེ་བར་ལེན་པ་མེད་པའོ། །</s>
  </p>
  <p id="248">
    <s id="248:1">ནང་སྤོང་བའི་ཕྱིར་ཆོས་ཐམས་ཅད་སྤོང་བའོ། །</s>
  </p>
  <p id="249">
    <s id="249:1">ནང་འགོག་པའི་ཕྱིར་ཆོས་ཐམས་ཅད་འགོག་པའོ། །</s>
  </p>
  <p id="250">
    <s id="250:1">ནང་འདུ་བྱེད་པ་མེད་པས་ཆོས་ཐམས་ཅད་འདུ་བྱེད་པ་མེད་པའོ། །</s>
  </p>
  <p id="251">
    <s id="251:1">བཀོད་པ་མཐའ་ཡས་བྱང་[94b.7]ཆུབ་སེམས་དཔའི་སྒོ་འདི་དག་ནི་ནང་རྣམ་པར་དག་པར་བྱེད་པར་འགྱུར་བ་ཡིན་ནོ། །</s>
  </p>
  <p id="252">
    <s id="252:1">ཕྱི་རོལ་རང་བཞིན་གྱིས་རྣམ་པར་མི་རྟོག་པའི་ཕྱིར་གང་དུ་ཡང་རློམ་པར་མི་བྱེད་པས། གཟུངས་ཀྱི་སྒོ་ཡོངས་སུ་དག་པ་ཡང་ཀུན་འཛིན་པར་འགྱུར། </s>
  </p>
  <p id="253">
    <s id="253:1">ང་རྒྱལ་མེད་པ་ཡང་འཐོབ་པར་[95a.1]འགྱུར། </s>
  </p>
  <p id="254">
    <s id="254:1">རྗེས་སུ་ཆགས་པ་དང་། །ཁོང་ཁྲོ་བ་ཡང་སྤོང་བར་འགྱུར། </s>
  </p>
  <p id="255">
    <s id="255:1">དེ་བཞིན་གཤེགས་པ་རྣམས་ཀྱིས་ཀྱང་བསྔགས་པར་འགྱུར། </s>
  </p>
  <p id="256">
    <s id="256:1">སེམས་ཅན་ཐམས་ཅད་ཀྱི་མཆོག་ཏུ་ཡང་འགྱུར། </s>
  </p>
  <p id="257">
    <s id="257:1">དབང་བླ་ན་མེད་པ་ཡང་བྱེད་པར་འགྱུར། </s>
  </p>
  <p id="258">
    <s id="258:1">ཡེ་ཤེས་ཆགས་[95a.2]པ་མེད་པ་བསྟན་པ་ལ་ཡང་དགའ་ཞིང་སྤོབས་པ་འཐོབ་པར་འགྱུར། </s>
  </p>
  <p id="259">
    <s id="259:1">སྔོན་གྱི་མཐའ་དང་། ཕྱི་མའི་མཐའ་རྣམ་པར་དག་པ་ཤེས་པ་ཡང་ཀུན་འཛིན་པར་འགྱུར། </s>
  </p>
  <p id="260">
    <s id="260:1">དབུས་ངེས་པར་ཞི་བ་ཡང་རྗེས་སུ་དྲན་པར་འགྱུར། </s>
  </p>
  <p id="261">
    <s id="261:1">མི་སྐྱེ་བའི་ཆོས་ལ་བཟོད་པ་ཐོབ་པ་ལ་བརྟེན་ནས་སྨོན་ལམ་གྱི་[95a.3]ཁྱད་པར་ཡང་རྟོགས་པར་འགྱུར། </s>
  </p>
  <p id="262">
    <s id="262:1">སྨོན་ལམ་ཡོངས་སུ་དག་པ་ཡང་ཐོབ་པར་འགྱུར། </s>
  </p>
  <p id="263">
    <s id="263:1">ཆོས་ཐམས་ཅད་ཤེས་པ་ལ་མཁས་པ་ཐུན་མོང་མ་ཡིན་པ་ཡང་ཀུན་འཛིན་པར་འགྱུར། </s>
  </p>
  <p id="264">
    <s id="264:1">ཚིག་བཙུན་ཞིང་ཆོས་ཀྱི་ཆར་ཆེན་པོ་ཡང་འབེབས་པར་འགྱུར་རོ། །བཀོད་པ་མཐའ་ཡས་[95a.4]བྱང་ཆུབ་སེམས་དཔའི་སྨོན་ལམ་གྱི་ཁྱད་པར་ཐོབ་ནས་</s>
  </p>
  <p id="265">
    <s id="265:1">མི་སྐྱེ་བའི་ཆོས་ལ་བཟོད་པ་ཐོབ་པར་འགྱུར་ཞིང་ཆོས་ཐམས་ཅད་རྣམ་པར་དག་པ་ཡང་ཀུན་ཏུ་འཛིན་པར་འགྱུར་ལ་འདི་ལྟར་ཆོས་ཐམས་ཅད་ནི་སྐྱེ་བ་མེད་ཅིང་འཇིག་པ་མེད་དོ་ཞེས་བྱ་བའི་ཆོས་ཤེས་པ་ཡང་མངོན་པར་སྒྲུབ་པར་[95a.5]འགྱུར། </s>
  </p>
  <p id="266">
    <s id="266:1">འདི་ལྟར་ཆོས་འདི་དག་ཐམས་ཅད་ནི་མ་བྱུང་བ་ལས་བྱུང་བ། བྱུང་ནས་</s>
  </p>
  <p id="267">
    <s id="267:1">ཀྱང་ཡོངས་སུ་གྲུབ་པར་མི་འགྱུར་གྱི། ཡོངས་སུ་མ་གྲུབ་པ་ཁོ་ནར་འབྲལ་བར་འགྱུར་བས་འབྲལ་བའི་ཆོས་སུ་ཡང་དག་པར་འདུ་ཞིང་འབྲལ་བའི་སྒོ་ཅན་ནོ་ཞེས་བྱ་བར་ཆོས་ཤེས་[95a.6]པ་ཡང་ཐོབ་པར་འགྱུར་རོ། །བྲལ་བ་ནི་མི་སྐྱེ་བའི་མཚན་ཉིད་དུ་ཡང་དག་པར་འདུའོ། །</s>
  </p>
  <p id="268">
    <s id="268:1">ཆོས་ཐམས་ཅད་མི་སྐྱེ་བའི་མཚན་ཉིད་གང་ཡིན་པ་དེ་ནི་འགོག་པའི་མཚན་ཉིད་དང་། འདོད་ཆགས་དང་བྲལ་བའི་མཚན་ཉིད་དེ། </s>
  </p>
  <p id="269">
    <s id="269:1">དེ་ལྟར་མངོན་པར་སྒྲུབ་པ་ནི་མངོན་[95a.7]པར་ཞེན་པར་ཡང་མི་བྱེད་སྤྲོས་པར་ཡང་མི་བྱེད་དོ། །</s>
  </p>
  <p id="270">
    <s id="270:1">བཀོད་པ་མཐའ་ཡས་འདི་ནི་བྱང་ཆུབ་སེམས་དཔའ་རྣམས་ཀྱི་ཆོས་མི་སྐྱེ་བ་ཤེས་པའི་སྒོ་ལ་མཁས་པ་ཡོངས་སུ་རྟོགས་པའི་གཟུངས་ཀྱི་སྒོར་འཇུག་པ་ཡིན་ཏེ། </s>
  </p>
  <p id="271">
    <s id="271:1">དེས་ན་མྱུར་དུ་མི་སྐྱེ་བའི་ཆོས་ལ་བཟོད་པ་ཡང་ཐོབ་པར་[95b.1]འགྱུར། </s>
  </p>
  <p id="272">
    <s id="272:1">སྤོབས་པ་ཕུན་སུམ་ཚོགས་པ་ཡང་ཀུན་ནས་འདྲེན་པར་ཡང་འགྱུར་རོ། །དེ་ནས་བཅོམ་ལྡན་འདས་ཀྱིས་ཆོས་ཀྱི་སྒོ་བསྒྲུབ་པ་འདི་ཡང་དག་པར་བརྗོད་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །</s>
  </p>
  <p id="273">
    <s id="273:1">མ་བྱུང་བ་ལས་ཆོས་འབྱུང་སྟེ། །</s>
  </p>
  <p id="274">
    <s id="274:1">བྱུང་ནས་སོ་སོར་[95b.2]འབྲལ་བར་འགྱུར། །</s>
  </p>
  <p id="275">
    <s id="275:1">བྱུང་ནས་འབྲལ་བའི་དོན་ཡིན་ན། །</s>
  </p>
  <p id="276">
    <s id="276:1">འདི་ལ་གང་ཞིག་འཛིན་པར་འགྱུར། །</s>
  </p>
  <p id="277">
    <s id="277:1">ཆོས་ཀུན་དངོས་པོ་མེད་པ་སྟེ། །</s>
  </p>
  <p id="278">
    <s id="278:1">ཉོན་མོངས་མེད་ཅིང་ལེན་པ་མེད། །</s>
  </p>
  <p id="279">
    <s id="279:1">གང་ལ་ཆོས་ཀྱང་མི་རྙེད་པ། །དེ་དག་ཇི་ལྟར་ཀུན་ཏུ་འཛིན། །</s>
  </p>
  <p id="280">
    <s id="280:1">ཆོས་ཀུན་ངོ་བོ་ཉིད་ཀྱིས་[95b.3]ནི། །ཐོབ་པ་མེད་ཅེས་རློམ་པ་གང་། །དེ་དག་མཚན་མ་སྤྱོད་པ་སྟེ། །</s>
  </p>
  <p id="281">
    <s id="281:1">གཟུངས་འདི་ཐོབ་པར་མི་འགྱུར་རོ། །དེ་ཡི་ཕྱིར་ན་ཆོས་རྣམས་ཀུན། །ནམ་མཁའ་ལྟ་བུར་རབ་ཏུ་གསལ། །</s>
  </p>
  <p id="282">
    <s id="282:1">ནམ་མཁའ་དག་ནི་རབ་གསལ་བ། །དེ་དག་གཉི་ག་ཡོད་མ་ཡིན། །</s>
  </p>
  <p id="283">
    <s id="283:1">[95b.4]ཆོས་འདི་ཐམས་ཅད་ཡོད་མིན་ཞིང་། །མེད་པ་དང་ཡང་བྲལ་བ་ཡིན། །</s>
  </p>
  <p id="284">
    <s id="284:1">གང་གིས་དེ་ལྟར་ཆོས་ཤེས་པ། །དེ་དག་ལ་ནི་གཟུངས་སྐྱེའོ། །</s>
  </p>
  <p id="285">
    <s id="285:1">གང་ཞིག་མཐའ་མེད་རྗེས་རྟོགས་ཤིང་། །དབུས་སུའང་རློམ་པར་མི་བྱེད་པ། །དེ་དག་རློམ་སེམས་བྲལ་བ་སྟེ། །</s>
  </p>
  <p id="286">
    <s id="286:1">ཆོས་[95b.5]རྣམས་ཐམས་ཅད་མེད་པར་བཤད། །</s>
  </p>
  <p id="287">
    <s id="287:1">གང་ལ་སྙིང་པོ་མི་རྙེད་པ། །དེ་ལ་སྙིང་པོ་ཡོད་མིན་ན། །</s>
  </p>
  <p id="288">
    <s id="288:1">ཆོས་རྣམས་ཐམས་ཅད་ཇི་ལྟ་བུར། །ཡང་དག་ཚུལ་གྱིས་ཀུན་ཏུ་འཛིན། །</s>
  </p>
  <p id="289">
    <s id="289:1">དེ་ལྟར་ཆོས་རྣམས་རང་བཞིན་གྱིས། །ཉོན་མོངས་མེད་པར་ཤེས་པ་གང་། །དེ་དག་[95b.6]རྣམས་ལ་མདོར་ན་འདིར། །རྣམ་པར་དག་པའི་གཟུངས་སུ་འགྱུར། །</s>
  </p>
  <p id="290">
    <s id="290:1">གང་ཞིག་ཆོས་ཀུན་མཁའ་འདྲ་ཞིང་། །རྟག་ཏུ་བར་སྣང་ལྟ་བུར་ཡང་། །ཤེས་རབ་ཀྱིས་ནི་ངེས་རྟོགས་པ། །དེ་ལ་གཟུངས་ཀུན་སྐྱེ་བར་འགྱུར། །</s>
  </p>
  <p id="291">
    <s id="291:1">ཆོས་རྣམས་ཐམས་ཅད་མ་སྐྱེས་ཤིང་། །[95b.7]མ་བྱུང་ཉོན་མོངས་མེད་པ་ཡིན། །</s>
  </p>
  <p id="292">
    <s id="292:1">ཉོན་མོངས་མེད་ཅིང་ལེན་མེད་པ། །འདིར་ནི་ཇི་ལྟར་ཀུན་ཏུ་འཛིན། །</s>
  </p>
  <p id="293">
    <s id="293:1">ཆོས་ཀུན་ངོ་བོ་ཉིད་ཀྱིས་ནི། །སྤྲོས་པ་མེད་ཅིང་མཚན་ཉིད་མེད། །</s>
  </p>
  <p id="294">
    <s id="294:1">ཆོས་ཀུན་མཚན་ཉིད་བྲལ་བས་ན། །</s>
  </p>
  <p id="295">
    <s id="295:1">ཉོན་མོངས་མེད་པར་བཤད་པ་ཡིན། །</s>
  </p>
  <p id="296">
    <s id="296:1">གང་གིས་[96a.1]དེ་ལྟར་ཆོས་ཤེས་ཤིང་། །གང་དུའང་རློམ་པར་མི་བྱེད་པ། །དེ་ཡིས་ཆོས་ཀུན་ཚུལ་བཞིན་དུ། །ཀུན་ཏུ་འཛིན་པར་འགྱུར་བ་ཡིན། །</s>
  </p>
  <p id="297">
    <s id="297:1">གང་གིས་ཆོས་ཀུན་རང་བཞིན་གྱིས། །མེད་དེ་</s>
  </p>
  <p id="298">
    <s id="298:1">ཡོད་པ་མ་ཡིན་དང་། །ཡོད་པ་མ་ཡིན་དོན་རྟོགས་པ། །དེ་[96a.2]ལ་གཟུངས་ནི་ཉེ་བར་སྐྱེ། །དཔའ་བོ་གང་ཞིག་དེ་ལྟ་བུར། །སོ་སོར་རྟོགས་པ་དེ་ལ་ནི། །ཆོས་རྣམས་ཀུན་གྱིས་མི་གོས་ཤིང་། །སྟོང་པར་མི་རློམ་ཆོས་ཀུན་འཛིན། །གང་ཞིག་མི་རྟག་ཉིད་དོན་དང་། །མེད་དོན་སྡུག་བསྔལ་ཉིད་དོན་དུ། །འདོད་ཆགས་བྲལ་བར་[96a.3]རྣམ་ཤེས་པ། །དེ་ལ་ཤེས་རབ་ཡེ་ཤེས་འཕེལ། །</s>
  </p>
  <p id="299">
    <s id="299:1">བློ་གྲོས་བརྟན་པ་གང་ཞིག་གིས། །ལེན་མེད་མྱ་ངན་འདས་དོན་དུ། །ཆོས་ཀྱིས་ཚུལ་བཞིན་འདུལ་བྱེད་ཅིང་། །མི་རྟོག་རྣམ་པར་མི་རྟོག་པ། །དེས་ནི་སྙིང་པོ་མེད་པའི་ཆོས། །ཉོན་མོངས་མེད་ཅིང་ལེན་པ་མེད། །</s>
  </p>
  <p id="300">
    <s id="300:1">[96a.4]དབེན་ཞིང་སྟོང་ལ་བལྟ་དཀའ་བ། །ཐམས་ཅད་ཀུན་ཏུ་འཛིན་པར་འགྱུར། །</s>
  </p>
  <p id="301">
    <s id="301:1">གང་གིས་ཆོས་སུ་བརྗོད་ཤེས་ཤིང་། །བརྗོད་པ་ལ་ཡང་མི་རློམ་ལ། །ཀུན་ཏུ་འཛིན་པས་ལེན་མེད་པ། །རློམ་སེམས་མེད་པའི་ཚུལ་འདི་ཡིན། །</s>
  </p>
  <p id="302">
    <s id="302:1">གང་གིས་མཚན་མ་རྣམ་བཤིག་ནས། །</s>
  </p>
  <p id="303">
    <s id="303:1">[96a.5]མཚན་མ་མེད་པ་རབ་ཤེས་ཤིང་། །ཆོས་རྣམས་ཀུན་གྱི་སྤོང་བ་ཡི། །འདུ་ཤེས་འཕེལ་བར་མི་འགྱུར་བ། །དེས་ནི་རྫོགས་པའི་སངས་རྒྱས་ཀྱིས། །བཤད་པའི་དོན་འདི་རྣམ་ཤེས་ཤིང་། །དགོངས་ཏེ་</s>
  </p>
  <p id="304">
    <s id="304:1">བསྟན་ལ་མཁས་པ་ཡང་། །མཉམ་པར་རྗེས་སུ་རྟོགས་[96a.6]པར་འགྱུར། །</s>
  </p>
  <p id="305">
    <s id="305:1">གང་གིས་ཆོས་ཀུན་ཚད་མེད་པར། །ཚུལ་བཞིན་དུ་ནི་ངེས་རྟོགས་པ། །དེ་ཡིས་ཚུལ་འདི་ཚད་དག་དང་། །བྲལ་ཞིང་མཉམ་པར་རྟོགས་པར་འགྱུར། །</s>
  </p>
  <p id="306">
    <s id="306:1">གང་གིས་ཆོས་རྣམས་མིང་མེད་ཅིང་། །མཚན་མ་མེད་པར་ཡོངས་རྟོགས་པ། །དེ་འདིར་[96a.7]བཟོད་པ་འཕེལ་འགྱུར་ཞིང་། །དོན་འདི་རྣམ་པར་ཤེས་པར་འགྱུར། །</s>
  </p>
  <p id="307">
    <s id="307:1">ཚུལ་བཞིན་དུ་ནི་སྨོན་ལམ་གྱི། །ཁྱད་པར་ཡོངས་སུ་རྣམ་རྟོག་ཅིང་། །སྨོན་པ་ཡི་ནི་ངོ་བོ་དང་། །འགལ་བར་འགྱུར་བ་མ་ཡིན་ནོ། །</s>
  </p>
  <p id="308">
    <s id="308:1">བརྟན་པ་དེ་ནི་དོན་གྱི་ལུགས། །འདི་ལ་ཚུལ་བཞིན་ཡོངས་[96b.1]རྟོག་ཀྱང་། །དེ་ལ་ཆོས་རྣམས་ཐམས་ཅད་ཀྱིས། །ཚུལ་བཞིན་དོགས་པར་མི་འགྱུར་རོ། །གང་གི་ཤེས་རབ་ཆོས་ཀུན་གྱི། །རྣམ་པ་ངེས་པར་རྟོགས་འགྱུར་ཞིང་། །གང་ཞིག་རྣམ་པ་མེད་པ་ལ། །འཇུག་པ་ངེས་པར་རྣམ་ཤེས་པ། །དེས་ནི་བསྟན་པ་འདི་ཡི་ཚུལ། །བྱེ་བྲག་[96b.2]ཤེས་ཤིང་རབ་ཏུ་གནས། །སངས་རྒྱས་ཀྱི་ནི་ཆོས་རྣམས་དང་། །མི་འཇིགས་མྱུར་དུ་ཐོབ་པར་འགྱུར། །</s>
  </p>
  <p id="309">
    <s id="309:1">གང་ཞིག་ཆོས་ལ་སྤྲོས་མེད་ཅིང་། །མཉམ་པར་ཡང་ནི་མི་རྟོག་པ། །དེ་ཡིས་ཆོས་ཀུན་སྦྱོར་ཤེས་ནས། །</s>
  </p>
  <p id="310">
    <s id="310:1">འདོད་ཆགས་བྲལ་ལ་རྨོངས་མི་འགྱུར། །</s>
  </p>
  <p id="311">
    <s id="311:1">གང་དག་འགོག་[96b.3]དང་ཞི་བའི་དོན། །ཕུང་པོ་ཟད་པར་མ་རློམ་པ། །དེ་དག་གིས་ནི་ཚུལ་བཞིན་དུ། །མཉམ་པའི་ཆོས་འདི་ཐོབ་པར་འགྱུར། །</s>
  </p>
  <p id="312">
    <s id="312:1">བྱམས་པ་དང་ནི་སྙིང་རྗེ་དག །སྒོམ་པར་བྱེད་ལ་རབ་གནས་ཤིང་། །སེམས་ཅན་ཀུན་ལ་ཕན་བརྩོན་གང་། །དེ་དག་བླ་མེད་རྟོགས་པར་འགྱུར། །</s>
  </p>
  <p id="313">
    <s id="313:1">[96b.4]སེམས་ཅན་འདུ་ཤེས་རྣམ་གྲོལ་ཞིང་། །སེམས་ཅན་མེད་པའི་ཆོས་ཤེས་གང་། །དེ་ཡིས་ཆོས་རྣམས་སྤྲོས་མེད་པའི། །ཚུལ་བཞིན་དོན་ལ་སྤྲོས་མི་བྱེད། །</s>
  </p>
  <p id="314">
    <s id="314:1">གང་གིས་ཆོས་འདི་ཐོས་གྱུར་ནས། །</s>
  </p>
  <p id="315">
    <s id="315:1">དད་པ་མྱུར་དུ་ཐོབ་འགྱུར་བ། །དེས་ནི་བྱམས་པ་རྐང་གཉིས་མཆོག །[96b.5]རྫོགས་པའི་སངས་རྒྱས་མཐོང་བར་འགྱུར། །</s>
  </p>
  <p id="316">
    <s id="316:1">གང་དག་འདི་དང་ཕྲད་གྱུར་ཅིང་། །བཟང་པོས་ཆོས་འདི་ཐོས་ནས་ནི། །དགའ་བར་བྱེད་པ་དེ་དག་གིས། །ང་ཡང་ཀུན་ཏུ་མཉེས་པར་བྱས། །</s>
  </p>
  <p id="317">
    <s id="317:1">གང་དག་དེ་བཞིན་གཤེགས་པ་ལ། །དད་པ་མི་ཕྱེད་ཐོབ་འགྱུར་བའི། །བཟང་པོ་དེ་[96b.6]དག་ཆོས་འདི་རྣམས། །ཐོས་ནས་དགའ་བ་བྱེད་པར་འགྱུར། །</s>
  </p>
  <p id="318">
    <s id="318:1">གང་དག་བསྐལ་པ་བཟང་པོ་ཡི། །རྒྱལ་བ་བལྟ་བར་འདོད་དེ་དག །ཚུལ་འདི་ལ་ནི་ལེགས་བསླབས་ན། །</s>
  </p>
  <p id="319">
    <s id="319:1">རྒྱལ་བ་དེ་དག་མཉེས་པར་འགྱུར། །</s>
  </p>
  <p id="320">
    <s id="320:1">ཚེ་དཔག་མེད་དང་གཟི་བརྗིད་ཆེ། །</s>
  </p>
  <p id="321">
    <s id="321:1">མི་འཁྲུགས་པ་དང་གྲགས་ཆེན་དག །[96b.7]བལྟ་བར་འདོད་པ་གང་ཡིན་དེ</s>
  </p>
  <p id="322">
    <s id="322:1">ས། །ཚུལ་འདི་ལ་ནི་བསླབ་པར་གྱིས། །བྱང་ཆུབ་དམ་པ་བལྟ་དཀའ་ཞིང་། །ཞི་བ་ཀུན་ཏུ་གཉེར་བྱེད་དང་། །འཁོར་ལོས་སྒྱུར་བ་ཐོབ་འདོད་པ། །དེས་ནི་ཚུལ་འདི་བསླབ་པར་གྱིས། །གཟུངས་ཀྱི་ཚུལ་འདི་བླ་མེད་ལ། །ཡང་དག་མཁས་པར་འདོད་ན་</s>
  </p>
  <p id="323">
    <s id="323:1">ཡང་། །ཆོས་[97a.1]འདི་ལ་ནི་ལེགས་བསླབས་ནས། །</s>
  </p>
  <p id="324">
    <s id="324:1">རྟག་ཏུ་བག་དང་ལྡན་པར་གྱིས། །སྨོན་ལམ་དམ་པ་རྒྱ་ཆེ་ཞིང་། །གཙོ་བོར་རྟག་ཏུ་ཐོབ་གྱུར་ནས། །</s>
  </p>
  <p id="325">
    <s id="325:1">བྱང་ཆུབ་རྟོགས་པར་འདོད་ན་ཡང་། །ཆོས་འདི་དག་ལ་བསླབ་པར་གྱིས། །མདོ་འདི་ལས་ནི་ངེས་སྨོས་པ། །ཕྱག་རྒྱ་བླ་ན་མེད་[97a.2]པ་སྟེ། །</s>
  </p>
  <p id="326">
    <s id="326:1">ཆོས་ཀུན་རྗོད་པར་བྱེད་པ་ཡི། །གཟུངས་སུའང་བཤད་པ་འདི་ཡིན་ནོ། །</s>
  </p>
  <p id="327">
    <s id="327:1">ཆོས་རྣམས་ཐམས་ཅད་གཟུངས་འདི་ཡི། །ནང་དུ་འདུས་པར་རབ་ཏུ་བཤད། །</s>
  </p>
  <p id="328">
    <s id="328:1">འདི་དག་ནམ་མཁའི་སྒོ་ཅན་ཏེ། །</s>
  </p>
  <p id="329">
    <s id="329:1">མཐའ་ཡས་དོན་དུ་ལེགས་པར་དེས། །ཆོས་འདི་དག་ལས་སྒོ་བསྟན་པ། །སྒོ་ནི་[97a.3]ལེགས་པར་བརྗོད་པ་ཡིན། །</s>
  </p>
  <p id="330">
    <s id="330:1">མཁས་པ་ཀུན་ཏུ་གཟུང་བའི་ཕྱིར། །གཟུངས་ནི་ཉེ་བར་སྐྱེ་བར་འགྱུར། །</s>
  </p>
  <p id="331">
    <s id="331:1">ཤེས་རབ་ངེས་པར་བསྟན་པ་འདི། །ཆོས་ཀུན་འཛིན་པར་བྱེད་པ་སྟེ། །</s>
  </p>
  <p id="332">
    <s id="332:1">མཁས་པ་ཀུན་ཏུ་གཟུང་བའི་ཕྱིར། །ཤེས་རབ་ཉེ་བར་གཟུང་བར་བྱ། །</s>
  </p>
  <p id="333">
    <s id="333:1">རྣམ་གྲངས་འདིར་ནི་བསྟན་[97a.4]པ་དག །སངས་རྒྱས་ཆོས་ཤེས་ཡང་དག་བྱ། །</s>
  </p>
  <p id="334">
    <s id="334:1">བྱང་ཆུབ་ཡན་ལག་བླ་ན་མེད། །</s>
  </p>
  <p id="335">
    <s id="335:1">དོན་གྱིས་ཡང་དག་བརྗོད་པ་ཡིན། །</s>
  </p>
  <p id="336">
    <s id="336:1">ཡེ་ཤེས་རབ་དབྱེ་མཁས་པ་ཡང་། །འདི་ལས་ཡང་དག་བསྟན་པ་ཡིན། །</s>
  </p>
  <p id="337">
    <s id="337:1">བྱང་ཆུབ་ཕྱོགས་དང་འཐུན་པའི་ཆོས། །བླ་མེད་འདི་ལ་བསླབ་པར་གྱིས། །བླ་མེད་[97a.5]ཚུལ་ལ་མཁས་པ་ཡང་། །ཆོས་འདི་ལས་ནི་ངེས་པར་བསྟན། །</s>
  </p>
  <p id="338">
    <s id="338:1">ཐབས་ཤེས་པ་ལ་བརྟེན་ནས་ནི། །ཆོས་འདི་རབ་ཏུ་བསྟན་པར་གྱིས། །ཆོས་རྣམས་ཀྱི་ནི་རང་བཞིན་འདི། །ཉེ་བར་བསྟན་པ་བླ་ན་མེད། །</s>
  </p>
  <p id="339">
    <s id="339:1">འདི་ལ་བསླབས་ནས་བདུད་རྩི་ཡི། །དོན་འདི་ཡང་ནི་བཤད་པར་གྱིས། །[97a.6]མཁས་པ་གང་ཞིག་སངས་རྒྱས་ཀྱི། །ཡེ་ཤེས་ཆགས་པ་མེད་འདོད་པ། །དེ་དག་དོན་འདི་ལ་བསླབས་ན། །</s>
  </p>
  <p id="340">
    <s id="340:1">ཡེ་ཤེས་བླ་མེད་ཐོབ་པར་འགྱུར། །</s>
  </p>
  <p id="341">
    <s id="341:1">ངས་ཀྱང་སྔོན་ཆད་ཆོས་འདི་ལ། །བསྐལ་པ་བྱེ་བ་ཚད་མེད་ཅིང་། །གྲངས་མེད་དག་ཏུ་བསླབས་ནས་ནི། །ཚུལ་འདི་ཞི་བར་གྱུར་པ་[97a.7]ཡིན། །</s>
  </p>
  <p id="342">
    <s id="342:1">ངས་ནི་སྔོན་ཆད་སངས་རྒྱས་དག །སྟོང་ཕྲག་མང་པོ་མཉེས་པར་བྱས། །</s>
  </p>
  <p id="343">
    <s id="343:1">དེ་ཕྱིར་བླ་ན་མེད་པའི་ཆོས། །འདི་ཀུན་མཁྱེན་ཅིང་གཟིགས་པ་ཡིན། །</s>
  </p>
  <p id="344">
    <s id="344:1">ངས་ནི་ཁྱོད་དང་སེམས་ཅན་གྱི། །ཚད་གཟུང་མེད་ཅིང་མཐའ་ཡས་པའི། །དོན་ཆེན་བྱས་ཏེ་དེ་ལས་ནི། །གཟུངས་འདི་ཐོབ་པར་གྱུར་[97b.1]པ་ཡིན། །</s>
  </p>
  <p id="345">
    <s id="345:1">མཁས་པ་གང་ཞིག་གཟུངས་ཀྱི་སྒོའི། །ཕྱག་རྒྱ་འདི་ལས་ཚིག་གཅིག་ཅིག །</s>
  </p>
  <p id="346">
    <s id="346:1">རྣམ་པར་བསྒོམས་ནའང་ཚུལ་འདི་ལ། །རབ་ཏུ་འཇུག་པར་འགྱུར་བ་ཡིན། །</s>
  </p>
  <p id="347">
    <s id="347:1">ང་ཡི་ཡེ་ཤེས་ཚད་མེད་ཅིང་། །མཐའ་ཡས་བླ་ན་མེད་པ་སྟེ། །</s>
  </p>
  <p id="348">
    <s id="348:1">ང་ཡི་ཡེ་ཤེས་ཕུང་པོ་དེས། །ཆོས་འདི་རབ་ཏུ་བཤད་པར་[97b.2]མཛད། །</s>
  </p>
  <p id="349">
    <s id="349:1">ཤེས་རབ་ལྡན་པ་གང་ཞིག་ནི། །བྱང་ཆུབ་ཆེད་དུ་རྟོགས་འདོད་པ། །འཇིགས་མེད་དེ་</s>
  </p>
  <p id="350">
    <s id="350:1">ཡིས་དོན་ཚུལ་འདིར། །ཡང་དག་ཉིད་དུ་བརྩོན་པར་གྱིས། །མཁས་པ་གང་ཞིག་ཤེས་རབ་ཀྱི། །སྣང་བ་མང་པོ་འདོད་པ་དེས། །སངས་རྒྱས་བསྙེན་བཀུར་རབ་བྱས་ནས</s>
  </p>
  <p id="351">
    <s id="351:1">ཚུལ་འདི་དག་ལ་[97b.3]བསླབ་པར་གྱིས། །ཆོས་ཀྱི་འཁོར་ལོ་བསྐོར་བ་དང་། །ཆོས་དུང་བུད་པར་འདོད་པ་གང་། །ཤེས་རབ་ལྡན་པ་དེ་ཡིས་ནི། །བསྟན་པ་འདི་ལ་བསླབ་པར་གྱིས། །མི་གང་འོད་ཟེར་མཐའ་ཡས་པ། །དགྱེ་བར་འདོད་ཅིང་སངས་རྒྱས་ཀྱི། ཆོས་དོན་གཉེར་བ་གང་ཡིན་དེ</s>
  </p>
  <p id="352">
    <s id="352:1">ས། །འདི་ལ་ཚུལ་བཞིན་[97b.4]བསླབ་པར་གྱིས། །དམ་པ་གང་ཞིག་ལྷར་བཅས་པའི། །འཇིག་རྟེན་ཟིལ་གནོན་འདོད་པ་དེས། །ཆོས་ཀུན་རྣམ་པར་ངེས་པ་ཡི། །མདོ་འདི་ལ་ནི་བསླབ་པར་གྱིས། །ང་ཡི་ཡེ་ཤེས་གཞལ་དུ་མེད། །</s>
  </p>
  <p id="353">
    <s id="353:1">ཡེ་ཤེས་རྩོམ་པའང་ཚད་མེད་དེ། །</s>
  </p>
  <p id="354">
    <s id="354:1">སངས་རྒྱས་ཡེ་ཤེས་འདོད་པ་གང་། །དེ་ཡིས་འདི་ལ་[97b.5]རྗེས་སུ་སློབས། །</s>
  </p>
  <p id="355">
    <s id="355:1">སངས་རྒྱས་ཡེ་ཤེས་སྤྲོས་མེད་ཅིང་། །ཡེ་ཤེས་དམ་པར་གྱུར་པའི་ཚུལ། །ཐམས་ཅད་རབ་ཏུ་སྟོན་འདོད་གང་། །དེ་ཡིས་དོན་འདི་བསླབ་པར་གྱིས། །གང་ཞིག་ཡེ་ཤེས་ཆགས་མེད་པ། །སྟོན་པ་རབ་ཏུ་འཆད་འདོད་པ། །དེ་དག་གིས་ནི་ཆོས་འདི་ལ། །བསླབས་ནས་བདུད་[97b.6]རྩི་བསྟན་པར་གྱིས། །གང་ཞིག་གིས་ནི་འཇིག་རྟེན་ཁམས། །བྱེ་བྲག་ཚད་མེད་མཐའ་ཡས་པ། །སྣང་བར་བྱེད་པར་འདོད་པ་དེས། །བསྟན་པ་འདི་ལ་ཡང་དག་སློབས། །</s>
  </p>
  <p id="356">
    <s id="356:1">སྒོ་འདི་བླ་ན་མེད་པ་སྟེ། །</s>
  </p>
  <p id="357">
    <s id="357:1">ཆོས་ཀུན་རྣམ་པར་སྦྱོང་བ་ཡིན། །</s>
  </p>
  <p id="358">
    <s id="358:1">མདོ་འདི་ལས་ནི་ཆོས་ཀུན་གྱི། །རྣམ་པར་དག་པ་རབ་ཏུ་[97b.7]བསྟན། །</s>
  </p>
  <p id="359">
    <s id="359:1">ཀུན་མཁྱེན་རྐང་གཉིས་མཆོག་གིས་ནི། །བླ་ན་མེད་པའི་མདོ་འདི་ལས། ཤིན་ཏུ་རྒྱས་པ་འདིར་བཤད་པ། །བྱང་ཆུབ་སེམས་དཔའ་རྣམས་ལ་བསྟན། །</s>
  </p>
  <p id="360">
    <s id="360:1">བཀོད་པ་མཐའ་ཡས་དེ་ལྟ་བས་ན་བྱང་ཆུབ་སེམས་དཔའ་རྣམས་ཀྱིས་སེམས་ཅན་རྣམས་ལ་ཕན་གདགས་པའི་ཆེད་དུ་[98a.1]ཆོས་འདི་ཡོངས་སུ་གཟུང་བ་དང་། ཡུན་རིང་དུ་གནས་པར་བྱ་བའི་ཕྱིར་ཆོས་ཀྱི་ཚུལ་འདི་ལ་དད་པ་བསྐྱེད་དེ</s>
  </p>
  <p id="361">
    <s id="361:1">ཆོས་འདི་ཡང་དག་པར་བསྡུས་ནས་གླེགས་བམ་ལ་བྲིས་ཏེ་གཞག་པར་བྱའོ། །</s>
  </p>
  <p id="362">
    <s id="362:1">བཀོད་པ་མཐའ་ཡས་གང་དག་མ་འོངས་པའི་དུས་ན་ཆོས་འདི་ཐོས་ནས་</s>
  </p>
  <p id="363">
    <s id="363:1">དགའ་བ་དང་།[98a.2]རབ་ཏུ་དགའ་བ་དང་ལྡན་པའི་སེམས་ཀྱིས་དེ་བཞིན་གཤེགས་པ་ཡིད་ལ་བྱེད་པར་འགྱུར་བ་དེ་དག་གིས་ནི། དེ་བཞིན་གཤེགས་པ་རྣམས་ཀྱི་ཆོས་ཀྱི་གཏེར་མཐའ་ཡས་པ་འདི་ཡང་འཐོབ་པར་འགྱུར་ལ། སྤོབས་པ་ཕུན་སུམ་ཚོགས་པ་ཡང་འཛིན་པར་འགྱུར། </s>
  </p>
  <p id="364">
    <s id="364:1">མྱུར་དུ་ཆོས་ཐམས་[98a.3]ཅད་ལ་དབང་སྒྱུར་བ་ཡང་འཐོབ་པར་འགྱུར། </s>
  </p>
  <p id="365">
    <s id="365:1">སངས་རྒྱས་ཀྱི་ཞིང་ཕུན་སུམ་ཚོགས་པ་དང་། ཉན་ཐོས་ཕུན་སུམ་ཚོགས་པ་དང་། བྱང་ཆུབ་སེམས་དཔའ་ཕུན་སུམ་ཚོགས་པ་བསམ་གྱིས་མི་ཁྱབ་པ་ཡང་འཛིན་པར་འགྱུར་རོ། །བཀོད་པ་མཐའ་ཡས་ཆོས་ཐམས་ཅད་སྤྲོས་པ་མེད་པ་ལ་[98a.4]གནས་པའི་བྱང་ཆུབ་སེམས་དཔའ་རྣམས་ལ་གཟུངས་ཀྱི་སྒོ་རྣམ་པར་སྦྱོང་བར་བྱེད་པའི་ཆོས་འདི་མངོན་དུ་འགྱུར་ཞིང་ཡོན་ཏན་གྱི་ཁྱད་པར་ཚད་མེད་པ་བསམ་གྱིས་མི་ཁྱབ་པ་གཞན་ཡང་ཡོངས་སུ་འཛིན་པར་འགྱུར་ཏེ</s>
  </p>
  <p id="366">
    <s id="366:1">བཀོད་པ་མཐའ་ཡས་འདི་ནི་གཟུངས་ཀྱི་སྒོ་བསྟན་པའི་ཆོས་ཀྱི་རྣམ་[98a.5]གྲངས་འདི་ལ་ཆོས་རིམ་པར་ཕྱེ་བ་གསུམ་པ་ཡིན་ནོ། །</s>
  </p>
  <p id="367">
    <s id="367:1">བཀོད་པ་མཐའ་ཡས་དེ་ལྟ་བས་ན་ངའི་རྗེས་སུ་སློབ་པར་འདོད་པའི་བྱང་ཆུབ་སེམས་དཔས་ཕྱི་མའི་དུས་ན་དགེ་བའི་བཤེས་གཉེན་གྱི་རྗེས་སུ་འབྲང་བ་དང་། མི་དགེ་བའི་གྲོགས་པོ་ཡོངས་སུ་སྤང་བ་དང་། ཆོས་འདི་དག་ཀུན་བསྲུང་[98a.6]བར་གནས་པ་དང་། ལུས་དང་སྲོག་ཀྱང་ཡོངས་སུ་བཏང་སྟེ</s>
  </p>
  <p id="368">
    <s id="368:1">གཟུངས་ཀྱི་ཕྱག་རྒྱ་འདི་ཡང་དག་པར་གཟུང་བར་བྱའོ། །</s>
  </p>
  <p id="369">
    <s id="369:1">བཀོད་པ་མཐའ་ཡས་དཔེར་ན་སྟོན་ཟླ་འབྲིང་པོའི་ཟླ་བ་ཉ་བའི་དཀྱིལ་འཁོར་སྐར་མ་རྣམས་ཀྱིས་ཡོངས་སུ་བསྐོར་བ་ནི་ཤིན་ཏུ་ལམ་མེ་ལྷང་ངེར་འདུག་གོ །</s>
  </p>
  <p id="370">
    <s id="370:1">དེ་[98a.7]བཞིན་དུ་གཟུངས་ཀྱི་ཕྱག་རྒྱ་བསྟན་པ་རིམ་པར་ཕྱེ་བས་ཡང་དག་པར་བསྡུས་པ་འདི་ཡང་མདོ་སྡེ་ཐམས་ཅད་ཀྱི་ཁོངས་སུ་གཏོགས་ཤིང་སྙིང་པོར་གྱུར་ལ། མཛེས་ཤིང་བརྗིད་པ་ཡིན་ནོ། །</s>
  </p>
  <p id="371">
    <s id="371:1">འདི་དག་ཐམས་ཅད་ནི་གུས་པ་ཆེན་པོས་སྤོབས་པ་མཐའ་ཡས་པ་ལ་ངེས་པར་འབྱུང་བ་ཡིན་[98b.1]པས་འདི་ལ་བག་ཡོད་པའི་ས་འདོད་པར་བྱའོ། །</s>
  </p>
  <p id="372">
    <s id="372:1">བག་ཡོད་པའི་ས་ཇི་ལྟ་བུ་ཡིན་ཞེ་ན། </s>
  </p>
  <p id="373">
    <s id="373:1">ཆོས་འདི་དག་ལ་སེམས་ཀྱི་ལས་ཚུལ་བཞིན་ཡོངས་སུ་རྟོག་པའི་ཡིད་ལ་བྱེད་པས་ངེས་པར་སེམས་པ་དང་། ཇི་ལྟ་བ་བཞིན་རབ་ཏུ་རྟོགས་པའི་བཟོད་པ་ཡོངས་སུ་དག་པ་ལ་རློམ་སེམས་མེད་པ་ཡིན་ནོ། །</s>
  </p>
  <p id="374">
    <s id="374:1">[98b.2]བྱང་ཆུབ་སེམས་དཔའ་བག་ཡོད་པའི་ས་ལ་སློབ་པར་འདོད་པ། ཆོས་ལ་མཁས་པས་མངོན་པར་བརྩོན་པས་ཆོས་འདི་ཡུན་རིང་དུ་གནས་པར་བྱ་བའི་ཕྱིར། གུས་པ་དང་བཅས་ཞེས་དང་བཅས་པར་བྱ་སྟེ</s>
  </p>
  <p id="375">
    <s id="375:1">གླེགས་བམ་ལ་བྲིས་ནས་བྱང་ཆུབ་ལ་ཡང་དག་པར་ཞུགས་པ་དོན་དུ་གཉེར་[98b.3]ཞིང་འདུན་པ་རྣམས་ལ་རབ་ཏུ་བསྟན་པར་བྱ། </s>
  </p>
  <p id="376">
    <s id="376:1">ཀུན་ཏུ་བགོ་བར་བྱ་ཞིང་ལུང་དབོག་པ་དང་། ཁ་ཏོན་བྱ་བ་དང་། ཡི་གེར་བྲི་བ་དང་། དོན་ངེས་པར་བསྟན་པའི་བར་དུ་ཡང་ཆོས་ཡང་དག་བགྲོ་བ་ལ་བཅབ་པ་མེད་པར་ཆོས་ཀྱི་སྒོ་ཇི་ལྟར་ཀུན་བཟུང་བ་བཞིན་མི་མཁྱུད་པར་བྱའོ། །</s>
  </p>
  <p id="377">
    <s id="377:1">ཁྱེད་སེམས་ཅན་[98b.4]ཐམས་ཅད་སངས་རྒྱས་ཀྱི་ཆོས་བླ་ན་མེད་པ་འདི་དག་ཐོབ་པར་འདོད་ན། </s>
  </p>
  <p id="378">
    <s id="378:1">སེམས་ཅན་ཐམས་ཅད་སངས་རྒྱས་ཀྱི་ཆོས་འདི་དག་དང་མི་འབྲལ་བར་བྱའོ། །</s>
  </p>
  <p id="379">
    <s id="379:1">དེ་ལྟར་ཞུགས་པའི་བྱང་ཆུབ་སེམས་དཔས་ནི། ཆོས་གང་ཡང་སྒྲུབ་པར་མི་འགྱུར་བ་དང་། དོན་གང་རྟོགས་པར་མི་འགྱུར་བ་དེ་ཅུང་ཟད་ཀྱང་མེད་དེ།</s>
  </p>
  <p id="380">
    <s id="380:1">[98b.5]ཆོས་ཀྱི་སྒོ་གང་འདིར་མ་བརྗོད་པ་དེ་ནི་འགའ་ཡང་མེད་ཀྱིས། བཀོད་པ་མཐའ་ཡས་སེམས་ཅན་ཐམས་ཅད་ལ་ཕན་པ་དང་། བདེ་བར་བྱ་བའི་ཕྱིར་གཟུངས་ཀྱི་སྒོ་རྣམ་པར་སྦྱོང་བའི་ཆོས་རིམ་པར་ཕྱེ་བ་འདི་ཟུང་ཤིག །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་[98b.6]བཀའ་སྩལ་ཏོ། །</s>
  </p>
  <p id="381">
    <s id="381:1">ཀུན་དགའ་བོ་ཆོས་ཀྱི་སྒོའི་ལེའུ་འདི་ཟུང་ཤིག །གསོལ་པ། བཅོམ་ལྡན་འདས་དེ་བཞིན་གཤེགས་པའི་མཐུས་འདི་བདག་གིས་བཟུང་ལགས་ཏེ། </s>
  </p>
  <p id="382">
    <s id="382:1">བཅོམ་ལྡན་འདས་ཆོས་ཀྱི་སྒོ་འདི་དང་ལྡན་པ་ནི། ཆོས་ཀྱི་སྒོ་ཚད་མེད་པ་མངོན་དུ་གྱུར་པ་ལགས་སོ། །བཅོམ་[98b.7]ལྡན་འདས་ཀྱིས་བཀའ་སྩལ་པ། ཀུན་དགའ་བོ་དེ་དེ་བཞིན་ཏེ། </s>
  </p>
  <p id="383">
    <s id="383:1">དེ་བཞིན་གཤེགས་པའི་མཐུས་ཆོས་ཀྱི་སྒོ་འདི་ལ་དད་པ་དང་། ཆོས་ཀྱི་སྒོ་འདི་ཀུན་འཛིན་པ་དང་། བསྙེན་བཀུར་བྱེད་པ་རྣམས་ལ། ཆོས་ཀྱི་སྒོ་མང་པོ་མངོན་དུ་འགྱུར་རོ། །ཀུན་དགའ་བོ་དེའི་ཕྱིར་ཁྱོད་ཀྱིས་ཆོས་ཀྱི་སྒོ་[99a.1]དེ་བཞིན་གཤེགས་པ་རྣམས་ཀྱི་ཆོས་མང་པོའི་མཛོད་འདི་ཀུན་ཟུང་ཤིག །ཀུན་དགའ་བོ་ཆོས་ཀྱི་སྒོ་འདི་བསྟན་པས། འཁོར་འདིའི་ནང་ནས་བྱང་ཆུབ་སེམས་དཔའ་དཔག་ཏུ་མེད་པ་དག་ཆོས་ཀྱི་སྣང་བ་ཆེན་པོ་ལ་གནས་པར་འགྱུར་ཏེ</s>
  </p>
  <p id="384">
    <s id="384:1">ཆོས་ཀྱི་སྣང་བ་དེས་སངས་རྒྱས་[99a.2]སྟོང་ཕྲག་མང་པོ་རྣམས་ཀྱི་ཆོས་བསྟན་པ་ཡང་མངོན་དུ་གྱུར། </s>
  </p>
  <p id="385">
    <s id="385:1">ཐམས་ཅད་མཁྱེན་པའི་ཡེ་ཤེས་དང་ཡང་ཉེ་བར་གྱུར། </s>
  </p>
  <p id="386">
    <s id="386:1">སྨོན་ལམ་གྱི་རྒྱུན་ཇི་ལྟ་བུ་འདོད་པ་ཡང་དེ་བཞིན་དུ་འགྲུབ་པར་འགྱུར་རོ། །ཀུན་དགའ་བོ་དེ་བཞིན་གཤེགས་པས་ཆོས་རྣམས་ཀྱི་རང་བཞིན་ཟབ་མོ་མཚན་མ་[99a.3]མེད་པ་དག །མིང་དང་མཚན་མར་བརྗོད་པས་སྟོན་པར་མཛད་པ་ལ་ལྟོས། </s>
  </p>
  <p id="387">
    <s id="387:1">ཆོས་ཀྱི་རང་བཞིན་རྗོད་ཅིང་ལྟ་བ་རྣམ་པར་དག་པར་སྦྱོང་བར་མཛད་ཀྱང་འདི་ལ་ཅུང་ཟད་ཀྱང་སྟོན་པ་མེད་དེ་སྟོན་པར་བྱེད་པ་ཡང་འགའ་ཡང་མེད་དོ། །</s>
  </p>
  <p id="388">
    <s id="388:1">ཀུན་དགའ་བོ་ཆོས་ཀྱི་སྒོ་འདི་ནི་ཡེ་ཤེས་ཚད་མེད་པ་[99a.4]ཡང་དག་པར་བརྩོན་པ་ཡིན་ཏེ། </s>
  </p>
  <p id="389">
    <s id="389:1">ཆོས་ཀྱི་སྒོ་འདི་བསྟན་པས་བྱང་ཆུབ་སེམས་དཔའ་དཔག་ཏུ་མེད་པ་དག་ཀྱང་མི་སྐྱེ་བའི་ཆོས་རབ་ཏུ་རྟོགས་པའི་བཟོད་པ་སྐྱེས་ལ། སེམས་ཅན་དཔག་ཏུ་མེད་པ་དག་ཀྱང་བྱང་ཆུབ་ལ་ཡང་དག་པར་ཞུགས་པར་གྱུར་ཏོ། །</s>
  </p>
  <p id="390">
    <s id="390:1">ཀུན་དགའ་བོ་གང་[99a.5]དག་འདི་ལ་སེམས་དང་པོ་བསྐྱེད་པ་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ། ཡང་དག་པར་ཞུགས་པ་དེ་དག་ཐམས་ཅད་ནི་བསྐལ་པ་གྲངས་མེད་པ་དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་ཞིང་[99a.6]སྤོབས་པ་མཐའ་ཡས་པ་ཉིད་ལ་ཡང་ངེས་པར་འབྱུང་བར་འགྱུར་རོ། །དེ་ནས་དེའི་ཚེ་བཅོམ་ལྡན་འདས་ཀྱིས་གཟུངས་ཀྱི་ཕྱག་རྒྱ་བསྟན་པའི་ཆོས་ཀྱི་སྒོ་འདི་བྱིན་གྱིས་བརླབ་པའི་ཕྱིར་འོད་ཟེར་དག་བཀྱེ་སྟེ། </s>
  </p>
  <p id="391">
    <s id="391:1">འོད་ཟེར་དེས་ཀྱང་འཇིག་རྟེན་གྱི་ཁམས་ཚད་མེད་གྲངས་མེད་པ་[99a.7]དག་སྣང་བས་ཁྱབ་པར་བྱས་ནས་</s>
  </p>
  <p id="392">
    <s id="392:1">འཇིག་རྟེན་གྱི་ཁམས་དེ་དག་ན་གནས་པའི་སེམས་ཅན་དེ་དག་ཐམས་ཅད་ཀྱིས་གཟུངས་ཀྱི་ཕྱག་རྒྱ་བསྟན་པའི་ཆོས་ཀྱི་ལེའུ་འདི་ཐོས་པར་གྱུར་ཏོ། །</s>
  </p>
  <p id="393">
    <s id="393:1">ཐོས་ནས་ཀྱང་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཡོངས་སུ་སྨིན་པར་གྱུར་ཏོ། །</s>
  </p>
  <p id="394">
    <s id="394:1">འཇིག་རྟེན་[99b.1]གྱི་ཁམས་ཚད་མེད་གྲངས་མེད་པ་དག་གི་སེམས་ཅན་རྣམས་ཀྱིས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །</s>
  </p>
  <p id="395">
    <s id="395:1">དེའི་ཚེ་སེམས་ཅན་ཐམས་ཅད་ཀྱང་བདེ་བ་དང་ཡང་དག་པར་ལྡན་པར་གྱུར་ཏོ། །</s>
  </p>
  <p id="396">
    <s id="396:1">ལྷའི་མེ་ཏོག་གི་ཆར་ཡང་བབ་པར་གྱུར་ཏོ། །</s>
  </p>
  <p id="397">
    <s id="397:1">འཁོར་དེར་[99b.2]འདུས་པའི་བྱང་ཆུབ་སེམས་དཔའ་ཐམས་ཅད་ཀྱིས་ཀྱང་འདི་སྐད་དུ་སེམས་ཅན་ཐམས་ཅད་ཀྱིས་སངས་རྒྱས་ཀྱི་ཡེ་ཤེས་ཐོབ་པར་གྱུར་ཅིག་ཅེས་ཚིག་ཏུ་སྨྲས་སོ། །</s>
  </p>
  <p id="398">
    <s id="398:1">དེ་ནས་བྱང་ཆུབ་སེམས་དཔའ་སྤོབས་པ་མཐའ་ཡས་ཀྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །</s>
  </p>
  <p id="399">
    <s id="399:1">བཅོམ་[99b.3]ལྡན་འདས་ཆོས་ཀྱི་རྣམ་གྲངས་འདིའི་མིང་ཅི་ལགས། འདི་ཇི་ལྟར་གཟུང་བར་བགྱི། </s>
  </p>
  <p id="400">
    <s id="400:1">བཀའ་སྩལ་པ། སྤོབས་པ་མཐའ་ཡས་གཟུངས་ཀྱི་རྒྱལ་པོ་བསྟན་པ་ཞེས་བྱ་བར་ཡང་ཟུང་ཤིག །སྤོབས་པ་ཚད་མེད་པ་ཞེས་བྱ་བར་ཡང་ཟུང་ཤིག །གཟུངས་ཀྱི་ཕྱག་རྒྱ་སྦྱོང་བ་ཞེས་བྱ་[99b.4]བར་ཡང་ཟུང་ཤིག །སྡེ་སྣོད་གསུམ་ཡང་དག་པར་སྡུད་པ་ལ་མཁས་པ་ཞེས་བྱ་བར་ཡང་ཟུང་ཤིག །སྤོབས་པ་མཐའ་ཡས་འདི་ནི་དོན་ཐམས་ཅད་ཡང་དག་པར་སྡུད་པ་ལ་མཁས་པའི་ཆོས་ཀྱི་སྒོ་ཡིན་ཏེ</s>
  </p>
  <p id="401">
    <s id="401:1">དེས་ན་ཆོས་ཐམས་ཅད་སྣང་བར་འགྱུར་རོ། །ཆོས་ཀྱི་སྒོ་འདི་ནི་བྱང་ཆུབ་[99b.5]སེམས་དཔའ་རྣམས་ཀྱི་ཐེ་ཙོམ་ཐམས་ཅད་གཅོད་པར་འགྱུར་བ་ཡིན། </s>
  </p>
  <p id="402">
    <s id="402:1">འདི་ནི་ངའི་རྗེས་སུ་སྟོན་པ་ཡིན་ནོ། །</s>
  </p>
  <p id="403">
    <s id="403:1">དེ་ནས་ཐམས་ཅད་དང་ལྡན་པའི་འཁོར་དེས་བཅོམ་ལྡན་འདས་ལ་མེ་ཏོག་ཁ་དོག་ལྔ་པས་མངོན་པར་གཏོར་ཏོ། །</s>
  </p>
  <p id="404">
    <s id="404:1">བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང་། བྱང་[99b.6]ཆུབ་སེམས་དཔའ་དེ་དག་དང་། ཐམས་ཅད་དང་ལྡན་པའི་འཁོར་དེ་དང་། ལྷ་དང་། དྲི་ཟ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཡི་རངས་ཏེ། </s>
  </p>
  <p id="405">
    <s id="405:1">བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།། །།</s>
  </p>
  <p id="406">
    <s id="406:1">འཕགས་པ་དཀོན་མཆོག་བརྩེགས་པ་ཆེན་[99b.7]པོའི་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་པ་ལས་འཕགས་པ་སྒོ་མཐའ་ཡས་པ་རྣམ་པར་སྦྱོང་བ་བསྟན་པ་ཞེས་བྱ་བ་ལེའུ་གཉིས་པ་རྫོགས་སོ།། །།</s>
  </p>
  <p id="407">
    <s id="407:1">རྒྱ་གར་གྱི་མཁན་པོ་སུ་རེན་དྲ་བོ་དྷི་དང་། ཞུ་ཆེན་གྱི་ལོ་ཙ་བ་བན་དེ་དཔལ་བརྩེགས་རཀྵི་ཏས་བསྒྱུར་ཅིང་ཞུས་ཏེ་གཏན་ལ་ཕབ་པ།། །།</s>
  </p>
</text>
