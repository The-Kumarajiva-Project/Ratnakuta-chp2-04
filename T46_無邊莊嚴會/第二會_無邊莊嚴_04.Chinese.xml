<?xml version='1.0' encoding='utf-8'?>
<text>
  <p id="1">
    <s id="1:1">「無邊莊嚴！於此法中應生願樂。</s>
  </p>
  <p id="2">
    <s id="2:1">云何願樂？</s>
  </p>
  <p id="3">
    <s id="3:1">謂於諸法無所取故無有執著，究竟離捨超過攝藏，無希求故、於善不善一切有為及世間法不觀待故。</s>
  </p>
  <p id="4">
    <s id="4:1">此是無上不放逸地、離攀緣地，於諸法中無有所住，不來不去無所建立，此則說名慧眼清淨究竟遠離。</s>
  </p>
  <p id="5">
    <s id="5:1">無所取故，善能觀察捨離一切自性本性，此名慧眼。</s>
  </p>
  <p id="6">
    <s id="6:1">言慧眼者，所謂盡滅厭離智性。</s>
  </p>
  <p id="7">
    <s id="7:1">如是智性，無生無作本性寂靜，亦復不與寂靜相應，斷相應故，亦復非斷亦非無斷，無缺無減，此則名為清淨慧眼無戲論道。</s>
  </p>
  <p id="8">
    <s id="8:1">由是慧眼得成就故，以大慈悲攝諸眾生，令其發心住緣眾生無盡妙行，及能覺了一切諸法無有我人眾生壽者。</s>
  </p>
  <p id="9">
    <s id="9:1">彼若證得大菩提時，決定當能開示演說無上法藏，及能清淨陀羅尼門，為諸眾生種性教法不斷盡故應置法印。</s>
  </p>
  <p id="10">
    <s id="10:1">」_佛復告無邊莊嚴菩薩摩訶薩言：「此陀羅尼清淨法門，一切諸佛常所護念攝受開演。</s>
  </p>
  <p id="11">
    <s id="11:1">住於十方三世諸佛，亦皆宣說如是法門，為諸菩薩開示三世平等法性。</s>
  </p>
  <p id="12">
    <s id="12:1">由是能於三世諸法如實悟入此之法門，成就菩薩清淨三世總持慧故。</s>
  </p>
  <p id="13">
    <s id="13:1">彼諸菩薩無有世想，於善不善了知無二，而能生長種種善根，身語意業悉皆清淨，能遍清淨無量法門。</s>
  </p>
  <p id="14">
    <s id="14:1">為得清淨總持慧故，亦能開演無起作性清淨法教，復能開示一切諸法畢竟空寂猶如虛空，又能示現廣大慧光。</s>
  </p>
  <p id="15">
    <s id="15:1">而為開示清淨智故，亦能開示一切諸法及與菩提如虛空性。</s>
  </p>
  <p id="16">
    <s id="16:1">而為示現一切智智道清淨故，又能開示清淨道法即是菩提。</s>
  </p>
  <p id="17">
    <s id="17:1">隨其所願得圓滿故能正了知，演出實諦方便善巧，而能宣說無分別諦故，能善開示諸佛智慧，隨順覺了一切義故。</s>
  </p>
  <p id="18">
    <s id="18:1">無邊莊嚴！若諸菩薩於此法中善修學者，能速清淨菩提資糧，得住菩提無有遠近，不與少法共相違背，亦不於此所說諸法而見遠近，不以法及非法隨見菩提。</s>
  </p>
  <p id="19">
    <s id="19:1">通達菩提絕諸顯示，能以平等無顯示義了知菩提。</s>
  </p>
  <p id="20">
    <s id="20:1">及觀諸法寂靜義時不分別菩提，亦不見寂靜不寂靜義，非寂靜外見不寂靜，無有少分能觀見想。</s>
  </p>
  <p id="21">
    <s id="21:1">於一切處能清淨見，亦無少有可能清淨。</s>
  </p>
  <p id="22">
    <s id="22:1">此是諸菩薩清淨智門。</s>
  </p>
  <p id="23">
    <s id="23:1">由此門故，而能隨念諸佛如來無邊法藏陀羅尼門，能遍了知諸有情類自性本性，為諸有情開示演說此諸法藏。</s>
  </p>
  <p id="24">
    <s id="24:1">能遍清淨諸智慧業諸所願求，於阿耨多羅三藐三菩提現等覺已，增上意樂終不退轉，及能隨念善清淨願，於一切法速得自在而能習行。</s>
  </p>
  <p id="25">
    <s id="25:1">諸佛如來大慈大悲，一切如來善巧法藏，皆現在前。</s>
  </p>
  <p id="26">
    <s id="26:1">及能示現無量無邊大法光明，身常安住諸佛智境。</s>
  </p>
  <p id="27">
    <s id="27:1">_「無邊莊嚴！此無量無邊法門，誰之增語？</s>
  </p>
  <p id="28">
    <s id="28:1">無邊莊嚴！無量無邊者，謂一切法、地水火風虛空識界皆無量故，欲界色界及無色界、諸有情界無有量故，然無少分諸有情界可得了知，有情無故。</s>
  </p>
  <p id="29">
    <s id="29:1">如是如是，此有情界不可得不可了知，界無有故。</s>
  </p>
  <p id="30">
    <s id="30:1">是故諸法等涅槃界、趣入涅槃。</s>
  </p>
  <p id="31">
    <s id="31:1">一切諸法皆同趣入不可說處，於涅槃界無有少分而可說故。</s>
  </p>
  <p id="32">
    <s id="32:1">涅槃界中無有障礙亦無蓋覆障礙，蓋覆永清淨故，是故涅槃界清淨最清淨。</s>
  </p>
  <p id="33">
    <s id="33:1">是涅槃界，界亦非界，遠離界故、無有界故、超過界故，然以似界方便顯說。</s>
  </p>
  <p id="34">
    <s id="34:1">所言界者，安住非界及非非界，於言說中亦無有界，但以語言顯說諸法。</s>
  </p>
  <p id="35">
    <s id="35:1">所有言說及能說者，皆不可得、不可了知。</s>
  </p>
  <p id="36">
    <s id="36:1">一切言說即非言說，如是一切言說如虛空性等入虛空。</s>
  </p>
  <p id="37">
    <s id="37:1">由是地界不能言說、無能說力，乃至空界不能言說、無能說力。</s>
  </p>
  <p id="38">
    <s id="38:1">言識界者，由是但以語言顯說諸法，而彼識界界亦非界，不入諸界、不與界相應非不相應，從虛空生入於虛空。</s>
  </p>
  <p id="39">
    <s id="39:1">如是識界，不在內不在外不在中間，隨其空分之所攝受趣入虛空，不可施設不可覩見。</s>
  </p>
  <p id="40">
    <s id="40:1">若不可施設彼無所作，餘緣相應說有識界。</s>
  </p>
  <p id="41">
    <s id="41:1">此是菩薩之所入門。</s>
  </p>
  <p id="42">
    <s id="42:1">一切諸法本性自性猶如虛空，以依法界開示演說，而亦無有諸法之界，界非界故。</s>
  </p>
  <p id="43">
    <s id="43:1">一切諸法猶如虛空，是故如來說一切法皆是虛空，量難得故。</s>
  </p>
  <p id="44">
    <s id="44:1">顯一切法皆虛空性，諸法本性如虛空故，但以語言開示演說。</s>
  </p>
  <p id="45">
    <s id="45:1">_「無邊莊嚴！汝觀如來智所演說爾所清淨，彼無法可生亦無法授與。</s>
  </p>
  <p id="46">
    <s id="46:1">如是清淨法教，是諸菩薩不顛倒智。</s>
  </p>
  <p id="47">
    <s id="47:1">是故汝等應當願樂，不由他緣智得無分別不增分別，及能清淨不可言說理趣法門，由一切法智清淨故。</s>
  </p>
  <p id="48">
    <s id="48:1">」_佛告無邊莊嚴：「諸飛鳥類於何所行？</s>
  </p>
  <p id="49">
    <s id="49:1">」_無邊莊嚴白佛言：「世尊！行於虛空。</s>
  </p>
  <p id="50">
    <s id="50:1">」_佛復問言：「虛空復何所行？</s>
  </p>
  <p id="51">
    <s id="51:1">」_答言：「世尊！如是虛空無有所行。</s>
  </p>
  <p id="52">
    <s id="52:1">」_佛言：「如是如是，一切諸法猶如虛空無有所行，行無所行法不可得，是故諸法無有所行亦復不行。</s>
  </p>
  <p id="53">
    <s id="53:1">諸法本性無有可行及無可說，而此法門為諸菩薩得虛空智清淨故轉。</s>
  </p>
  <p id="54">
    <s id="54:1">此是無邊光明法門，普遍照耀無量無邊，猶如虛空，彼之光明普遍照耀亦不可見。</s>
  </p>
  <p id="55">
    <s id="55:1">菩薩得是門已，能遍觀察十方世界，及能隨見一切世間。</s>
  </p>
  <p id="56">
    <s id="56:1">無邊莊嚴，此是菩薩智所知地、通達智地，而非一切他論者地，彼不能說故。</s>
  </p>
  <p id="57">
    <s id="57:1">此法理趣是不可說法印，語言顯示不可得故。</s>
  </p>
  <p id="58">
    <s id="58:1">是故一切諸法不印亦不增印。</s>
  </p>
  <p id="59">
    <s id="59:1">了知不印，修習善巧故，以虛空印印一切法。</s>
  </p>
  <p id="60">
    <s id="60:1">以無相印能示現彼虛空無相，無有為相、無語言相，以空無故說此虛空。</s>
  </p>
  <p id="61">
    <s id="61:1">所言虛空，彼無實體故說為空。</s>
  </p>
  <p id="62">
    <s id="62:1">以真勝義，應知諸法無言彼岸。</s>
  </p>
  <p id="63">
    <s id="63:1">無邊莊嚴！我於此中當說陀羅尼印能清淨句，為虛空句，智清淨故。</s>
  </p>
  <p id="64">
    <s id="64:1">如空無句，無句清淨。</s>
  </p>
  <p id="65">
    <s id="65:1">如是應當了無諸句。</s>
  </p>
  <p id="66">
    <s id="66:1">其句云何？</s>
  </p>
  <p id="67">
    <s id="67:1">」即說呪曰：_「毘筏嚟(一)_毘筏囉(引)弩娑呬諦(二)_鉢囉(引、二合)弩儞(三)_儞珊那(上)尾筏囉尼(上)(四)_阿毘夜(二合)筏迦(引)賖珊㮈設儞(五)_鉢囉(二合)皤(去)嚟(六)_鉢囉(二合)皤(去)囉弭輸達儞(七)_涅毘羯鞞(八)_阿(引)迦(去)賖三摩筏娑囉尼(上)(九)_儞省霓(十)_省(上)伽(上)波揭底(十一)_省(上、去)伽(去)毘牟折儞(十二)_阿(引)娜(上)馱儞(十三)_阿(引)馱(去)曩毘揭帝(十四)_薑(去)乞沙(二合)掣(去)那鉢唎羯麼(十五)_遏掣(去)泥(十六)_阿弩鉢掣泥(十七)_阿三(去)冥(十八)_地毘耶(二合)(十九)_若曩阿(引)呵囉寧(二十)_鉢囉(二合)攘斫芻毘輸馱儞(二十一)_設黎耶(二合、引)播那耶儞(二十二)_地孕(二合)祇烏怛囉尼(上)(二十三)_阿喻雞(二十四)_阿毘喻雞(二十五)_阿三鉢囉(二合)喻雞(二十六)_阿毘鉢囉(二合)喻雞(二十七)_阿紇囉(二合)鉢馱涅賀嚟(二十八)_涅提賖鉢馱毘輸達儞(二十九)_阿底多(引)那揭多鉢囉(二合)底逾(二合)般那毘輸達儞(三十)_訖唎(二合)多鉢唎(二合)羯麼毘儞諦(三十一)_曩多(引)囉他(二合)弩揭諦(三十二)_阿僧羯囉(二合)冥(三十三)_阿訖囉鉢馱毘輸達儞(三十四)_鉢馱鉢囉(二合)陛馱攘那毘輸達儞(三十五)_涅皤斯(三十六)_阿(去)皤(去)婆毘輸達儞(三十七)_三漫多㮈賖地賖毘耶(二合)筏盧羯寧(三十八)_弭囉(引)瘧(上)鉢馱涅訶嚟(三十九)_鉢囉(二合)若弭輸地(四十)_嗚(上)皤(去)娑阿鉢囉(二合)冥迦囉尼(四十一)_阿矩羅波(二合)達摩㮈唎設那弭輸達儞(四十二)_步多(去)遏囉他(二合)珊㮈唎設儞(四十三)_阿怒耄馱遏他(二合)弭輸誕儞(四十四)_娑竭囉質多弩鉢囉吠世(四十五)_謎嚧鉢唎僧薩他(二合、引)寧(四十六)_囉濕弭(二合)鉢囉(二合)多鉢儞(四十七)_薩婆路迦(引)地鉢帝耶攘囊尾輸誕儞(四十八)_阿鉢囉(二合)底褐多(四十九)_阿僧伽攘那㮈唎(二合)設寧(五十)」_佛言：「無邊莊嚴！此諸陀羅尼印能清淨句，演說虛空分段之句，無有分段遍無分段，無分段故於中無句。</s>
  </p>
  <p id="68">
    <s id="68:1">無句清淨，由一切法句清淨故。</s>
  </p>
  <p id="69">
    <s id="69:1">為彼發趣住大乘者、希求甚深清淨法者，由如來力所加持故，此諸呪句而得流布。</s>
  </p>
  <p id="70">
    <s id="70:1">無邊莊嚴！若善男子愛樂現證大菩提者、欲為眾生作利益者，於此呪句雖未曾聞而能悟解，若有非人或淨居天，持此呪句當授與彼。</s>
  </p>
  <p id="71">
    <s id="71:1">若有發趣阿耨多羅三藐三菩提者，諸天子等亦持此呪而授與之。</s>
  </p>
  <p id="72">
    <s id="72:1">」即說呪曰：_「烏波僧荷嚟(一)_娑荷嚟(二)_紇唎(二合)(三)_室唎(二合)地唎(二合)底弭輸誕儞(四)_羯量曩遏他(二合)涅弟閃鉢囉(二合)底皤底(五)_質多末弩弭攘那弭輸誕儞(六)_阿(引)地耶(二合)怛麼(二合)麼呬遏馱鉢唎輸誕儞(七)_揭底枲蜜里(二合)底末底(八)_阿(引)褐囉儞岌多(九)_岌多鉢底(十)_薩嚟(十一)_薩囉筏底(十二)」_佛言：「無邊莊嚴！有諸天神住雪山中，彼等天神若如來力之所加持，而能授與諸說法者法之光明。</s>
  </p>
  <p id="73">
    <s id="73:1">」即說呪曰：_「末底弭輸誕儞(一)_蘇育多寐唎曳(二合)(二)_阿竭囉(二合)呬多鉢馱涅荷唎(三)_阿枳邏(引)枲儞(四)_阿弭邏枲儞(五)_欝他(引)曩三半寧(六)_弭儞多三麼(引)那鉢底(七)_末底阿揭羅(二合)怒蘖諦(八)」_大寶積經卷第六_第二無邊莊嚴會清淨陀羅尼品第三之二_爾時佛告無邊莊嚴：「有諸天神住雞羅娑山，彼等天神能令諸說法者六根清淨，於諸演說開示法時，助其語業令相續說。</s>
  </p>
  <p id="74">
    <s id="74:1">」即說呪曰：_「鉢囉(二合)多鉢怛底(一)_吠嚧折那筏底(二)_沒陀末底(三)_嚩蘇末底(四)_達摩末底(五)_遏三鉢囉(二合)謀(上)沙筏底(六)_粵皤珊㮈唎設曩筏底(七)_烏波僧荷囉涅弟賖筏底(八)」_佛言：「無邊莊嚴！有諸天神住娑羅林，彼等天神能令諸說法者身語意業皆悉清淨，及能令彼言音清徹，謂美妙聲可愛樂聲，及能授與愛語不相違語。</s>
  </p>
  <p id="75">
    <s id="75:1">」即說呪曰：_「涅囉(引)藍婆阿孽囉(二合)羯嚟(一)_乞曬麼毘制曳(二)_涅皤娑筏底(三)_涅荷囉筏底(四)_烏闍筏底(五)_烏波曩酩底(六)_烏波僧荷囉羯囉尼(上)(七)_阿(引)尾捨他(八)_伊荷馱囉尼目谿(九)_達摩目谿(十)_達摩波吒嚟(十一)」_佛言：「無邊莊嚴！有諸天神住雪山南面，彼等天神為說法者、於此法中勤修行者、樂求法者、愛樂法者，益其精氣。</s>
  </p>
  <p id="76">
    <s id="76:1">」即說呪曰：_「羯唎耶(二合)曩遏他(二合)微薩若儞(一)_驕賖唎耶(二合)怒孽帝(二)_嗚播(引)耶僧仡唎(二合)呬(引)帝(三)_微寧目帝(四)_扇(引)多鉢那微薩囉儞(五)_烏皤(引上)婆耶賒筏底(六)」_佛言：「無邊莊嚴！有諸天神住大海岸，彼等天神為聞法故，為諸法師而作安樂。</s>
  </p>
  <p id="77">
    <s id="77:1">如來為欲利益彼故說此呪句，及天帝釋亦能授與此諸呪句。</s>
  </p>
  <p id="78">
    <s id="78:1">此是能攝帝釋等句。</s>
  </p>
  <p id="79">
    <s id="79:1">」即說呪曰：_「麼棄鉢底(一)_麼蘇莽底(二)_泥(引)婆(上)阿囉(二合)若(三)_舍至鉢底(四)_薩婆阿蘇囉曩(五)_涅羅(二合)伽(引)多儞(六)_未而曬(二合)野(七)_素鉢囉(二合)底瑟恥多(八)_鉢囉(二合)莽阿囉(二合)娜怒(上)比(九)_阿素囉(上)喃(十)_泥嚩南(上)阿地鉢碪(知臨反)(十一)_薩(上)(十二)_那布囉塞仡唎(二合)覩(引)呬涅(十三)_泥微呬庶(上)皤(上)細(十四)_嚩(引)娑嚩薩那(十五)_布爛㮈囉(十六)_都(十七)_多(引)閉肆(十八)_阿素囉(二合)薩那(十九)_墮喏(上)阿䞘(其迄反)林(二十)_多嚩(二合)鉢施埵(二十一)_微圖孕(二合)肆多(二十二)_麼訶素囉(二十三)_阿素麗那囉(二合)鉢囉演底(二十四)_避(引)多囉(二合)悉多(二合)(二十五)_那輸地賒(二十六)_那莽勃陀肆也(二合)(二十七)_已曷底(二合)使曳(二合)(二十八)_曩麼獄(去)多囉(二合)(二十九)_摩訶野舍(三十)_泥嚩(引)阿素囉肆酩(三十一)_僧孽囉(二合)名(上)(三十二)_勃陀攝陀(三十三)_阿耨多囉(三十四)_室囉(二合)末斯(三十五)_泥嚩微誓耶(三十六)_那麼勃陀(引)底曩(引)莽斯(三十七)_僧(上)羯囉(二合)麼闡(引)那(去)斯末捻(引)(三十八)_勃陀囊(引)銘曩嚩呬多(三十九)_微誓曳素(四十)_多多泥嚩(四十一)_阿素囉室者(二合)(四十二)_微寧多𭊃(四十三)_訖里(二合)多(引)帝(四十四)_囉乞沙(二合)泥嚩(引)南(上)(四十五)_麼努沙(引)南(四十六)_囉乞沙(二合)三(上)尾那(四十七)_曳翳訶(四十八)_達麼儞泥世(四十九)_污多囒(二合)底(五十)_素(引)鉢囉(二合)底瑟恥(二合)多(五十一)_寧疙(魚近反)里(二合)呬多(五十二)_多嚩(二合)夜(引)阿素(引)囉(五十三)_阿囉(二合)去灑(二合)娑藥叉緊那囉(五十四)_曩(引)伽鳩盤吒步多儞(五十五)_毘舍(引)遮那曩嚩多他(五十六)_阿者羅悉他(上、二合)曩(五十七)_鉢囉(二合)鉢覩肆(五十八)_印那囉(二合)印那囉(二合)(五十九)_布囉(二合)塞訖里(二合)多(六十)_阿底嚴毘(引)囉(六十一)_扇(引)旦(引)者(六十二)_阿孽囉(二合)布𡀔沙(六十三)_細(引)尾囊(六十四)_鉢囉(二合)攘漫覩(引)肆(六十五)_泥末那囉(二合)(六十六)_勃地麼(引)多他微庶路(二合)多(六十七)_阿(引)末捨翳訶(六十八)_素多囉(二合)肆氏(六十九)_阿囉(二合)乞沙(二合)三(上)末娜呬多(七十)_娑訶薩囉(二合)泥多囉(二合)(七十一)_素(引)目佉罨播娑(二合)麗(七十二)_鉢唎嚩(引)履多(七十三)_污波悶攘(汝陽反)薩嚩(二合)甘羯忙(七十四)_布囉(二合)迷呬覩肆銘(七十五)_野訖唎(二合)檐(七十六)_阿底鉢始遮(七十七)_阿努鉢囉(二合)沒多(七十八)_阿者羅素鉢唎(二合)底瑟恥(二合)多(七十九)_訖里(二合)膽呬(八十)_據舍藍布囉(二合)迷(八十一)_麼怒世數(八十二)_忙呬(引)鉢底(八十三)_布囉嚩(二合)虛牟肆(八十四)_泥嚩(引)南(上)(八十五)_布𡂉印底(八十六)_答嚩忙努(引)沙(上)(八十七)_勃陀肆野(二合)訖唎(二合)得嚩(二合)(八十八)_薩得迦(二合)藍(八十九)_布闍陛殺底(九十)_帝莫呼(九十一)_摩訶嚩莽寧(九十二)_微者藍皤嚩南者(九十三)_素庶(引)皤底(九十四)_泥嚩來野肆(去)(九十五)_莽地野(二合)肆氏(九十六)_野去疏(二合)呬(九十七)_播履嚩履覩(九十八)_鉢囉(二合)灆磨(九十九)_呵唎磨𤙖者(一百)_多嚩肆迦(一百一)_微舍那阿疙囉(二合)嚩(引)呬(一百二)_娑哆底麼底(一百三)_素囉多鉢囉(二合)底(一百四)_娑囉多娑多他(一百五)_鉢囉(二合)部(引)薩建陀(一百六)_阿儞囉者莽囉者(一百七)_摩訶磨霓(一百八)_摩訶薩建(引)陀(一百九)_摩訶計都(一百十)_素鉢囉(二合)地者(一百十一)_摩訶磨囉(一百十二)_翳帝藥叉(一百十三)_摩訶帝喏(一百十四)_阿囉(二合)乞羼(二合)底皤嚩南多嚩(一百十五)_摩護藥叉鉢唎(二合)嚩(引)𡀔(一百十六)_曳那輸皤肆嚩娑嚩(一百十七)_摩素薩嚩嚩素底喏(一百十八)_摩訶帝喏摩訶仰儞(一百十九)_摩訶鉢囉(二合)訶囉怒制嚩(一百二十)_阿尾呬(上)娑那耶(引)多替嚩者(一百二十一)_素名嚧暮囉陀(二合)儞(一百二十二)_多嚩嚩娑嚩(一百二十三)_薩嚩泥嚩(一百二十四)_布囉塞訖唎(二合)覩(一百二十五)_庶(去引)婆底(一百二十六)_婆嚩曩污婆(引)娑(一百二十七)_鉢囉(二合)磨悶者肆(一百二十八)_底喏娑(一百二十九)」_佛言：「無邊莊嚴！此是能攝帝釋等句。</s>
  </p>
  <p id="80">
    <s id="80:1">若善男子趣菩提者、於彼後時有諸眾生攝受法者、及為眾生攝法善巧得安住者，由是諸句，天帝釋等而當授與此等諸句。</s>
  </p>
  <p id="81">
    <s id="81:1">」_佛言：「無邊莊嚴！何者是能攝四天王并眷屬句？</s>
  </p>
  <p id="82">
    <s id="82:1">」而說頌曰：_「於彼住夜叉，無忿無擾亂，_多聞之長子，及父咸恭敬。</s>
  </p>
  <p id="83">
    <s id="83:1">_刪闍耶夜叉，及諸勝軍旅，_而常擁護彼，愛樂此法者。</s>
  </p>
  <p id="84">
    <s id="84:1">_持國大神王，恒將諸眷屬，_彼亦常衛護，善說此經者。</s>
  </p>
  <p id="85">
    <s id="85:1">_醜目之眷屬，自身與軍眾，_若能住此教，一切當擁護。</s>
  </p>
  <p id="86">
    <s id="86:1">_增長王亦爾，軍旅及諸眾，_愛樂此法者，普皆作衛護。</s>
  </p>
  <p id="87">
    <s id="87:1">_幢幡大幢力，此住於東方，_大稱羅剎斯，彼皆攝入此。</s>
  </p>
  <p id="88">
    <s id="88:1">_而於此法門，有能受持者，_自身與眷屬，常親近守護。</s>
  </p>
  <p id="89">
    <s id="89:1">_藍婆毘羯遮，并及悉馱多，_奚離末底等，此皆住南方。</s>
  </p>
  <p id="90">
    <s id="90:1">_侍衛於帝釋，彼皆攝入此，_擁護益精氣，一切智者說。</s>
  </p>
  <p id="91">
    <s id="91:1">_劍離三蜜多，及伽羅繫翅，_并與蜜室多，名稱羅剎斯，_皆住於西方，此等皆攝來，_說法了義者，一切常擁護。</s>
  </p>
  <p id="92">
    <s id="92:1">_實諦有實諦，名稱羅剎斯，_深信於此法，彼住於北方。</s>
  </p>
  <p id="93">
    <s id="93:1">_佛為擁護故，攝彼來入此，_由如來威力，一切合掌住。</s>
  </p>
  <p id="94">
    <s id="94:1">」_佛言：「無邊莊嚴！何者是能攝四天王并諸眷屬侍從內宮令入之句？</s>
  </p>
  <p id="95">
    <s id="95:1">」即說呪曰：_「散寧微舍儞(一)_摩訶(引)薩嚟(二)_摩訶揭儞(三)_摩訶揭若儞(四)_鉢囉(二合)步(引)多微誓曳(五)_馱嚩(二合)社阿孽囉(六)_污播嚩(引)薩儞(七)_阿儞邏(引)細曩覩娑呵(八)_曩曩筏囊㮈賒儞舍(九)_折埵唎(引)路(引)迦播(引)囉儞(十)_覩肆銘囉(引)若曩污折他(十一)_阿(引)吠設娜(十二)_伊呵薩曼嚩(引)呵囉他(去)(十三)_勿囉(二合)𡂉寧孽囉(二合)呵(十四)_薩迷折突地捨(十五)」_佛言：「無邊莊嚴！何者是摧伏魔波旬句？</s>
  </p>
  <p id="96">
    <s id="96:1">汝應諦聽善思念之。</s>
  </p>
  <p id="97">
    <s id="97:1">」即說呪曰：_「蜜底麗(二合)(一)_蜜多囉嚩底(二)_迦𡀔寧(三)_迦𡀔曩嚩底(四)_微步(引)底(五)_微步(引)多嚩底(六)_鉢囉(二合)牟折儞(七)_鉢囉(二合)牟折囊嚩底(八)_訖唎(二合)多訖唎(二合)多嚩底(九)_阿怒仰酩(十)_阿怒仰莽嚩底(十一)_鄔播(引)多掣娜儞(十二)_伽(引)麼微嚩攘儞(十三)_底唎(二合)瑟曩(二合)娑牟姝(去)殺儞(十四)_儞孽唎(二合)呬(引)多忙(引)囉嚩藍(十五)_嗢多囉囊嚩底(十六)_鉢囉(二合)底與(二合)多囉嚩底(十七)_鄔閉(引)去沙怒娑呬帝(十八)_阿(引)灆麼囊微輸馱儞(十九)_寧那囉(二合)舍曩(二十)_阿三(引)暮(引)訶儞(二十一)_儞瑟(二合)鉢囉(二合)半(引)者寧(二十二)」_佛言：「無邊莊嚴！此是摧伏魔波旬句。</s>
  </p>
  <p id="98">
    <s id="98:1">由是句故，不令天魔及諸軍眾而得其便。</s>
  </p>
  <p id="99">
    <s id="99:1">」_佛言：「無邊莊嚴！何者是能攝彼大梵天句？</s>
  </p>
  <p id="100">
    <s id="100:1">汝今諦聽善思念之。</s>
  </p>
  <p id="101">
    <s id="101:1">」即說呪曰：_「阿地鉢底(一)_摩訶悉他(去、引、二合)曩(上)筏底(二)_娑嚩(二合)琰訖唎(二合)多(三)_悉他(引、二合)曩酩底(四)_曩曩摩護微尾馱(五)_鉢囉(二合)底與(二合)播薩他(二合)曩伽囉曩(六)_阿地伽薩他(二合)曩鉢底(七)_庶馱薩他(引、二合)曩孽覩(八)_娑含(引)鉢底(九)_阿地羯爛(引、二合)多(十)_微庶(引)馱曩(十一)_庶婆鉢唎(十二)_鉢囉庶皤(引)地目多(十三)_鉢囉(二合)勃多(二合)室唎(二合)多(十四)_儞嚩(引)娑囊(十五)_鉢囉(二合)步(引)多(十六)_鉢囉(二合)皤(十七)_儞孽囉(二合)蹊(引)多伽(上)麼(十八)_娑嚩(二合)悉底(二合)伽(引)麼(十九)_鉢囉(二合)底與(二合)播薩他(引、二合)曩(二十)」_佛言：「無邊莊嚴！此是能攝大梵天句。</s>
  </p>
  <p id="102">
    <s id="102:1">由是句故，大梵諸天能授與彼諸說法師清淨妙善等引梵行圓滿文句。</s>
  </p>
  <p id="103">
    <s id="103:1">」_佛言：「無邊莊嚴！何者是淨居諸天法光明句？</s>
  </p>
  <p id="104">
    <s id="104:1">汝今諦聽善思念之。</s>
  </p>
  <p id="105">
    <s id="105:1">」即說呪曰：_「微輸(引)馱曩嚩底(一)_案底麼伽(引)嚕儞(二)_伽(引)麼磨嚩(三)_鄔娑(引)多(上)儞(四)_鉢囉(二合)涅酩多(引)儞(五)_鉢唎(二合)演多(六)_鉢囉(二合)底與(二合)波悉他(二合)曩鉢耶(引)(七)_嚩娑(引)曩(八)_阿(引)賴耶微輸(引)馱儞(九)_阿(引)攘鉢演多伽囉儞(十)_案底麼泥(上)舍(十一)_鉢囉(二合)底與(二合)播悉他(引、二合)寧(十二)」_佛言：「無邊莊嚴！此是淨居諸天法光明句，由是呪句而能授與諸善男子我諸法藏。</s>
  </p>
  <p id="106">
    <s id="106:1">」_佛言：「無邊莊嚴！若有天王、人王、阿修羅王、迦樓羅王及諸龍王，或大威德小威德者，若信不信諸眾生等，我皆授與陀羅尼句，令其信者於此法中獲增上信，其不信者默然捨之，不令得起語言諍論。</s>
  </p>
  <p id="107">
    <s id="107:1">說此法時，若有來作障礙留難而悉摧伏。</s>
  </p>
  <p id="108">
    <s id="108:1">此中何者是能攝取淨信者句？</s>
  </p>
  <p id="109">
    <s id="109:1">」即說呪曰：_「愚嚧那(上)嚟(一)_阿者鉢麗(二)_娑嚩(二合)毘涅呵(引)囉(三)_句末泥(四)_涅攘曩鉢囉(二合)底微嚧異寧(五)_只多珊者曩儞(六)_只多鉢唎(二合)羯酩(七)_只多三(上)鉢囉(二合)娑(引)那儞(八)_麼曩肆也(二合)(九)_呵唎灑(二合)伽囉儞(十)_微攘曩肆也(二合)(十一)_阿怒娑嚩(二合)底(十二)_阿怒達麼努閉去灑(二合)寧(十三)_呬都珊那唎舍儞(十四)_多他阿去殺(二合)囉鉢那(十五)_涅泥(上)舍(十六)_輸(引)地多(上)嚩底(十七)_野他(引)孽多(十八)_野他努句路(上)播麼(十九)_鄔播莽涅泥(上、引)舍(二十)_微庶(引)地多(二十一)_怛多囉(二合)伽(引)麗(二十二)_曩者羯答微閻(二合)(二十三)_三(上)鉢囉(二合)娑(引)娜遏他(二合)覩娑麼(二十四)_野他(引)怒句嬾者目佉(二十五)_鄔波僧賀囉喻儞舍(二十六)_阿(引)舍耶肆也(二合)(二十七)_微庶(引)地耶(二十八)_野他庶(引)地底(二十九)_羅去灑(二合)曩羅去灑(二合)儞(三十)_羅去灑(二合)曩嚩底(三十一)_羅去灑(二合)囊微輸馱儞(三十二)_鉢囉底吠馱遏他(三十三)_珊那唎(二合)舍儞(三十四)_句舍囉冐他薩謎呵(三十五)_鉢囉(二合)微者曳(三十六)_娑麼娑囉儞(三十七)_訖唎多(引)怒阿囉(二合)去史(二合)(三十八)_薩底也(二合)遏替(三十九)_薩底也(二合)南(上)(四十)_素微輸(引)地帝(四十一)」_佛言：「無邊莊嚴！此是能攝淨信者句及授與句，由是當能授與說此法師善品及義。</s>
  </p>
  <p id="110">
    <s id="110:1">善男子！我今復說摧伏不信者句。</s>
  </p>
  <p id="111">
    <s id="111:1">」即說呪曰：_「去灑(二合)迷(一)_去灑麼嚩底(二)_迷多囉(二合)鉢唎(二合)羯麼(三)_鉢囉(二合)底與(二合)波娑他(二合、引)寧(四)_伽𡀔囊鉢囉(二合)底邏(引)婆(五)_呬多努劍跛(六)_散喏曩儞(七)_僧揭囉(二合)呵嚩薩覩(二合)(八)_呬多嚩薩覩(九)_散那囉(二合)舍儞(十)_鉢唎(二合)嚩喏儞耶(十一)_嚩喏儞(十二)_簸跛咩多囉(二合)(十三)_細嚩儞(十四)_曩坦多囉(二合)泥世薩他(二合)答微耶(二合)(十五)_野多囉(二合)尾揭囉(二合)呵嚩底怒(十六)_薩摩孽爛(二合)陀(十七)_鉢囉(二合)那(引)邏儞(十八)_鄔波蔗囉珊那唎舍儞(十九)_儞舍囉(二合)夜微庶(引)馱儞(二十)_阿(引)多麼(二合)怒伽酩(二十一)_鉢囉(二合)鄔波僧呵囉(二合)儞(二十二)_涅酩多(引)儞(二十三)_阿怒囉去沙(二合)(二十四)_鉢囉(二合)底與(二合)波娑他(引、二合)寧(二十五)」_佛言：「無邊莊嚴！此是調伏不信者句，由是不令造諸過惡。</s>
  </p>
  <p id="112">
    <s id="112:1">直爾善法尚多憎嫉，何況於此無上法教。</s>
  </p>
  <p id="113">
    <s id="113:1">是故此諸呪句，為滅一切諸過惡故，為斷一切煩惱故轉。</s>
  </p>
  <p id="114">
    <s id="114:1">無邊莊嚴！我見眾生心無淨信，或欲鬪諍、或欲損害、或欲惱亂，而來親近如來。</s>
  </p>
  <p id="115">
    <s id="115:1">知彼心所動作，隨其種類，以諸法門而作覺悟，令其捨離不善尋思，及令發起諸善根因。</s>
  </p>
  <p id="116">
    <s id="116:1">_「無邊莊嚴！如來安住於十八種不共法中，能善了知眾生心行，及能了知心所攝法。</s>
  </p>
  <p id="117">
    <s id="117:1">無邊莊嚴！何等名為十八佛不共法？</s>
  </p>
  <p id="118">
    <s id="118:1">無邊莊嚴！所謂如來於某時夜，現覺阿耨多羅三藐三菩提，乃至入於無餘涅槃，於其中間無有誤失、無卒暴音、無忘失念、無不擇捨、無種種想、無不定心，精進無退、念無退、志欲無退、等持無退、慧無退、解脫無退、解脫智見無退。</s>
  </p>
  <p id="119">
    <s id="119:1">一切如來身業智為前導隨智而轉，一切如來語業智為前導隨智而轉，一切如來意業智為前導隨智而轉。</s>
  </p>
  <p id="120">
    <s id="120:1">如來智見於過去世無著無礙，如來智見於未來世無著無礙，如來智見於現在世無著無礙。</s>
  </p>
  <p id="121">
    <s id="121:1">無邊莊嚴！如來成就此等十八不共法故，無量智見力悉皆成就故，能開演此陀羅尼門清淨法品。</s>
  </p>
  <p id="122">
    <s id="122:1">為於不信一切有情生淨信故，為淨信者於此法門得清淨智。</s>
  </p>
  <p id="123">
    <s id="123:1">無邊莊嚴！如來隨所樂欲，以諸無量種種語言分別解說此陀羅尼門，亦不能說此陀羅尼門斷疑理趣百分之一，乃至俱胝百千算數及譬喻分。</s>
  </p>
  <p id="124">
    <s id="124:1">何以故？</s>
  </p>
  <p id="125">
    <s id="125:1">此諸法門是無量門、不思議門，此所有門能得一切智智轉故。</s>
  </p>
  <p id="126">
    <s id="126:1">_「復次無邊莊嚴！由此如來以無量異名，今為汝等開示演說此諸法門，欲令汝等普遍了知無量法門、得陀羅尼故。</s>
  </p>
  <p id="127">
    <s id="127:1">」即說呪曰：_「怛姪他阿(引)唎曳(一)_阿(引)唎耶(二合)嚩底(二)_阿(引)唎耶(二合)怒(上)揭帝(三)_儞馱(引)寧(四)_儞馱曩嚩底(五)_嚩覩鉢囉(二合)酩(六)_嚩囉覩(二合)簸掣那(上)伽囉儞(七)_阿(引)伽(引)舍微輸(引)馱儞(八)_阿怒去鎩(二合)簸儞(九)_阿寧去鎩(二合)簸儞(十)_阿微孽多鉢囉酩(十一)_阿怒播孽(上)底儞(十二)_涅畔(引)曩鉢他微輸(引)馱儞(十三)_微耶(二合)波儞去史(二合)鉢底(十四)_阿怒播(引)那(十五)_寧𡀔(引)馱播囉酩(十六)_薩嚩攘涅畔(引)曩(去)寧那囉(二合)舍寧(十七)」_佛告無邊莊嚴菩薩言：「此諸陀羅尼印能清淨句、異名說句，由受持此陀羅尼法門，以少功用證菩薩位差別妙智及近大悲，由隨義覺證得悟入一切法智。</s>
  </p>
  <p id="128">
    <s id="128:1">無邊莊嚴！此陀羅尼句是大良藥，以能除破諸重病故。</s>
  </p>
  <p id="129">
    <s id="129:1">復能除滅無明無智極黑闇障，隨順明法圓滿轉故。</s>
  </p>
  <p id="130">
    <s id="130:1">隨何明法圓滿而轉，謂隨順明法智圓滿故。</s>
  </p>
  <p id="131">
    <s id="131:1">而能現證宿住智明，隨順明法智善巧故。</s>
  </p>
  <p id="132">
    <s id="132:1">而得出生天眼智明，隨順捨離諸煩惱故。</s>
  </p>
  <p id="133">
    <s id="133:1">能現證得漏盡智明，由此復能獲得一切所學波羅蜜多、無上智見、一切智智見、一切智智地。</s>
  </p>
  <p id="134">
    <s id="134:1">無邊莊嚴！汝觀如來善能如許廣大說法，於諸方便善巧圓滿。</s>
  </p>
  <p id="135">
    <s id="135:1">無邊莊嚴！如來如是成就大智，能善安住一切智智力無畏等。</s>
  </p>
  <p id="136">
    <s id="136:1">此無上寶藏，於無量俱胝那由他劫所修善根之所積集。</s>
  </p>
  <p id="137">
    <s id="137:1">以是緣故，能善安住此諸法門，今為汝等成熟佛法，於法理趣出生善巧，開示演說此陀羅尼清淨法品。</s>
  </p>
  <p id="138">
    <s id="138:1">若善男子善女人等，發心求趣大菩提者而欲隨我正修學者、於我法教欲擁護者、於諸如來無量法藏欲受持者，於此法中當勤修習志樂精進，住不放逸不著三界，於一切智智心作意善加持者、於諸色緣清淨善巧善修習者、於受想行識清淨善巧勤修習者、於實諦句出生清淨勤修習者，於諸法中應可樂求諸清淨智。</s>
  </p>
  <p id="139">
    <s id="139:1">無邊莊嚴！由內清淨故一切法清淨，由內寂靜故一切法寂靜，由內寂滅故一切法寂滅，由內無所取故一切法無所取，由內不住故諸法不住，由內滅故一切法滅，由內無所作故一切法無所作，由內無來去故一切諸法亦無來去。</s>
  </p>
  <p id="140">
    <s id="140:1">無邊莊嚴！此諸門句令諸菩薩內清淨轉，由外本性無分別故不起分別，然能受持清淨陀羅尼門。</s>
  </p>
  <p id="141">
    <s id="141:1">捨離貪恚心不貢高，為諸如來之所稱歎，於諸眾生最為殊勝作無上主，當能證得無礙智說歡喜辯才，於前後際得清淨智，能遍記䇷而能隨念中道之性，及能證得無生法忍，能證緣起願殊勝性，及於諸願能遍清淨，當能遍持不共一切法智善巧，所發語言眾皆信受，能於當來雨大法雨。</s>
  </p>
  <p id="142">
    <s id="142:1">無邊莊嚴！菩薩由得陀羅尼故，必定當證無生法忍，逮得一切法清淨智，及能出生如是法智，謂一切法不生不滅。</s>
  </p>
  <p id="143">
    <s id="143:1">而復證得如是法智，謂虛妄生生不成就。</s>
  </p>
  <p id="144">
    <s id="144:1">不成就者即便散壞，散壞法者而無所趣，此一切法皆滅壞門。</s>
  </p>
  <p id="145">
    <s id="145:1">此滅壞門同無生相，若是無生彼即無滅，如實觀察一切諸法遠離相已，則不執著則不戲論。</s>
  </p>
  <p id="146">
    <s id="146:1">無邊莊嚴！此是諸菩薩無生智門善巧觀察，而能入此諸陀羅尼，由是速能獲無生忍辯才具足。</s>
  </p>
  <p id="147">
    <s id="147:1">」_爾時世尊欲重宣此義而說頌曰：_「若法虛妄生，生已必滅壞，_諸法離於有，於誰可遍持？</s>
  </p>
  <p id="148">
    <s id="148:1">_諸法既非有，無有無可取，_若法不可得，於何而遍持？</s>
  </p>
  <p id="149">
    <s id="149:1">_若不了諸法，自性不可得，_彼則行於相，不得陀羅尼。</s>
  </p>
  <p id="150">
    <s id="150:1">_諸法如虛空，由是說開示，_虛空及開示，二俱無所有。</s>
  </p>
  <p id="151">
    <s id="151:1">_此二離於有，諸法亦空無，_如是解法者，彼能獲總持。</s>
  </p>
  <p id="152">
    <s id="152:1">_隨覺無初始，不分別中後，_諸法離分別，一切悉空無。</s>
  </p>
  <p id="153">
    <s id="153:1">_若處無堅實，不實亦非有，_依諸法真理，云何得遍持？</s>
  </p>
  <p id="154">
    <s id="154:1">_如是了諸法，自性無所有，_我今略說彼，得清淨總持。</s>
  </p>
  <p id="155">
    <s id="155:1">_諸法如虛空，亦等於空曠，_以慧常觀察，彼能獲總持。</s>
  </p>
  <p id="156">
    <s id="156:1">_諸法無所有，不生亦不起，_無有無可取，此云何遍持？</s>
  </p>
  <p id="157">
    <s id="157:1">_一切法無相，自性無戲論，_一切皆離相，說法無所有。</s>
  </p>
  <p id="158">
    <s id="158:1">_若能如是解，一切法如理，_彼則無分別，而能得遍持。</s>
  </p>
  <p id="159">
    <s id="159:1">_諸法以自性，無故不可得，_解了無有義，彼成就總持。</s>
  </p>
  <p id="160">
    <s id="160:1">_若如是觀察，一切法不染，_智不分別空，彼能持諸法。</s>
  </p>
  <p id="161">
    <s id="161:1">_無常義空義，苦義及厭離，_若以慧了知，彼智得增長。</s>
  </p>
  <p id="162">
    <s id="162:1">_示說無所取，涅槃如理義，_堅無分別意，亦不分別法。</s>
  </p>
  <p id="163">
    <s id="163:1">_由是能受持，諸法不堅固，_無有無所取，寂靜空難見。</s>
  </p>
  <p id="164">
    <s id="164:1">_若解法已說，於說不分別，_無著無分別，能持此法門。</s>
  </p>
  <p id="165">
    <s id="165:1">_若解了相已，能了於無相，_彼亦於諸法，不起捨離想。</s>
  </p>
  <p id="166">
    <s id="166:1">_彼能了此義，正覺之所說，_善巧說祕密，彼能隨我覺。</s>
  </p>
  <p id="167">
    <s id="167:1">_若如理觀察，無量一切法，_彼捨離諸量，能覺此理趣。</s>
  </p>
  <p id="168">
    <s id="168:1">_若能觀察法，無名及無相，_能了達此義，彼能增長忍。</s>
  </p>
  <p id="169">
    <s id="169:1">_諸願與殊勝，及如理觀察，_所願并諸色，不住能違彼。</s>
  </p>
  <p id="170">
    <s id="170:1">_了此法門義，能如理觀察，_於諸法理中，彼亦無疑惑。</s>
  </p>
  <p id="171">
    <s id="171:1">_若以慧觀察，一切諸法相，_決定解了者，彼則入無相。</s>
  </p>
  <p id="172">
    <s id="172:1">_彼於此理趣，能了善安住，_如是無畏者，能速證佛法。</s>
  </p>
  <p id="173">
    <s id="173:1">_於法不戲論，平等無分別，_了法相應已，於厭離無惑。</s>
  </p>
  <p id="174">
    <s id="174:1">_於滅不分別，蘊盡寂靜義，_彼於法平等，得如理辯才。</s>
  </p>
  <p id="175">
    <s id="175:1">_能修習慈悲，利益諸眾生，_善住相應者，彼覺了無上。</s>
  </p>
  <p id="176">
    <s id="176:1">_若離眾生相，能了法無我，_法無戲論義，如理不戲論。</s>
  </p>
  <p id="177">
    <s id="177:1">_若聞此法已，能速得淨信，_彼當見正覺，彌勒兩足尊。</s>
  </p>
  <p id="178">
    <s id="178:1">_彼令我歡喜，於此眾會中，_若有聞此法，彼能作賢愛。</s>
  </p>
  <p id="179">
    <s id="179:1">_敬愛如來者，是則無破壞，_由聞此法已，能為善賢愛。</s>
  </p>
  <p id="180">
    <s id="180:1">_若於賢劫中，欲見諸如來，_修學此法門，能令諸佛喜。</s>
  </p>
  <p id="181">
    <s id="181:1">_無量壽威光，阿閦大名稱，_若欲見彼者，當學此法門。</s>
  </p>
  <p id="182">
    <s id="182:1">_若欲成菩提，寂靜最勝法，_或求轉輪位，當學此法門。</s>
  </p>
  <p id="183">
    <s id="183:1">_若樂求最上，善巧總持門，_當於此法學，常應不放逸。</s>
  </p>
  <p id="184">
    <s id="184:1">_若欲成廣大，最上殊勝願，_求證菩提者，當學此法門。</s>
  </p>
  <p id="185">
    <s id="185:1">_此經之所說，陀羅尼法門，_能開示諸法，此印最無上。</s>
  </p>
  <p id="186">
    <s id="186:1">_諸法內真實，以總持開示，_此虛空法門，善決無邊義。</s>
  </p>
  <p id="187">
    <s id="187:1">_所說諸善門，此法能開示，_總持義善巧，陀羅尼力故。</s>
  </p>
  <p id="188">
    <s id="188:1">_總持說為慧，能持一切法，_總持義善巧，以慧能了知。</s>
  </p>
  <p id="189">
    <s id="189:1">_於此異多釋，已善說佛法，_以義正開示，無上菩提分。</s>
  </p>
  <p id="190">
    <s id="190:1">_差別智善巧，於斯正開示，_若於此法學，證無上菩提。</s>
  </p>
  <p id="191">
    <s id="191:1">_於此教開示，無上善法門，_得方便智已，應當說此法。</s>
  </p>
  <p id="192">
    <s id="192:1">_未曾說諸法，此無上種性，_於此義當學，開示甘露句。</s>
  </p>
  <p id="193">
    <s id="193:1">_智者若欲求，諸佛無礙慧，_若於此義學，當獲最上智。</s>
  </p>
  <p id="194">
    <s id="194:1">_我於往昔時，無量無數劫，_若不學此法，不證寂理趣。</s>
  </p>
  <p id="195">
    <s id="195:1">_由我曾供養，無量百千佛，_為是能了知，說此無上法。</s>
  </p>
  <p id="196">
    <s id="196:1">_我為諸眾生，作無邊義利，_汝等應當作，得此陀羅尼。</s>
  </p>
  <p id="197">
    <s id="197:1">_若能了知此，陀羅尼門印，_智者由一句，能入此法門。</s>
  </p>
  <p id="198">
    <s id="198:1">_我智慧無上，亦無有數量，_由我具智蘊，能開示此法。</s>
  </p>
  <p id="199">
    <s id="199:1">_智者於此求，隨覺菩提義，_於此義法門，無畏當勤學。</s>
  </p>
  <p id="200">
    <s id="200:1">_智者若欲求，廣大智慧性，_於佛生尊重，當學此法門。</s>
  </p>
  <p id="201">
    <s id="201:1">_若欲轉法輪，及吹大法螺，_智者應如理，當學此法門。</s>
  </p>
  <p id="202">
    <s id="202:1">_若欲放光明，普照無邊際，_求於佛法時，於此如理學。</s>
  </p>
  <p id="203">
    <s id="203:1">_於天人世間，若欲為上首，_彼可學此經，決定一切法。</s>
  </p>
  <p id="204">
    <s id="204:1">_欲求廣大智，發起諸功德，_樂求佛慧時，於此應隨學。</s>
  </p>
  <p id="205">
    <s id="205:1">_欲開示法門，樂求於最勝，_無戲論佛智，於此義當學。</s>
  </p>
  <p id="206">
    <s id="206:1">_若欲樂開示，無礙智所說，_修學此法已，應說甘露句。</s>
  </p>
  <p id="207">
    <s id="207:1">_若欲照俱胝，無量無邊界，_彼等於此教，應當善修學。</s>
  </p>
  <p id="208">
    <s id="208:1">_此無上法門，能淨除諸法，_一切法清淨，於此經中說。</s>
  </p>
  <p id="209">
    <s id="209:1">_種智兩足尊，演此廣大法，_於為菩薩說，此經最無上。</s>
  </p>
  <p id="210">
    <s id="210:1">」_佛告無邊莊嚴：「是故諸菩薩於此法教生愛樂已，為攝此法令久住故，復為哀愍諸眾生故，於此法教應當書寫受持讀誦。</s>
  </p>
  <p id="211">
    <s id="211:1">無邊莊嚴！若復有人於彼時中聞此法已，於如來所以愛樂心而常思念，彼諸人等當得如來無邊法藏諸陀羅尼，辯才具足，於一切法速得自在，能具攝受不可思議佛剎莊嚴聲聞菩薩。</s>
  </p>
  <p id="212">
    <s id="212:1">無邊莊嚴！若諸菩薩住一切法無戲論者，由陀羅尼清淨門故，此諸法門常得現前，皆能攝受無量不可思議殊勝功德。</s>
  </p>
  <p id="213">
    <s id="213:1">無邊莊嚴！此是第三陀羅尼門清淨法品。</s>
  </p>
  <p id="214">
    <s id="214:1">無邊莊嚴！於彼後時若有菩薩欲隨我學此陀羅尼法門者，當親近善友、遠離惡友，為遍擁護此諸法門，當捨身命受持陀羅尼清淨法印。</s>
  </p>
  <p id="215">
    <s id="215:1">譬如迦利邸迦月圓滿時光明照耀，於眾星中最為殊勝。</s>
  </p>
  <p id="216">
    <s id="216:1">如是此陀羅尼印三品，攝受所有法門亦復如是，於一切契經中此法光明最為殊勝，一切菩薩皆大尊重，故能出生無量辯才。</s>
  </p>
  <p id="217">
    <s id="217:1">此無量辯才，應知即是不放逸地。</s>
  </p>
  <p id="218">
    <s id="218:1">何者是於不放逸地？</s>
  </p>
  <p id="219">
    <s id="219:1">謂於此法作意思惟、如理觀察不生妄念，如是能令遍忍清淨。</s>
  </p>
  <p id="220">
    <s id="220:1">若諸菩薩精勤志求不放逸者，於此法門應善修習。</s>
  </p>
  <p id="221">
    <s id="221:1">為令此法得久住故，心常謙下尊重於法，書寫經卷不離身手，見有志樂希求法者、發心趣向大菩提者，應當為彼開示流布教授讀誦書寫經卷，乃至隨義而為解釋。</s>
  </p>
  <p id="222">
    <s id="222:1">如其受持所有法門不應藏匿，願諸眾生得此無上佛法利益我等，當令一切眾生於諸佛法常不缺減。</s>
  </p>
  <p id="223">
    <s id="223:1">如是菩薩於法無悋常樂施人，於義不祕盡皆為說，無少法門而不開示。</s>
  </p>
  <p id="224">
    <s id="224:1">無邊莊嚴！應為利益安樂諸眾生故，汝當受持此法門品陀羅尼門能清淨句。</s>
  </p>
  <p id="225">
    <s id="225:1">」_爾時世尊復告尊者阿難陀曰：「汝當受持此法門品。</s>
  </p>
  <p id="226">
    <s id="226:1">我諸弟子承事我者，亦當受持如是經典。</s>
  </p>
  <p id="227">
    <s id="227:1">」_時阿難陀白世尊言：「以佛神力我已受持。</s>
  </p>
  <p id="228">
    <s id="228:1">我由成就此法門故，無量法門皆得現前。</s>
  </p>
  <p id="229">
    <s id="229:1">」_佛言：「阿難陀！如是如是，如汝所說。</s>
  </p>
  <p id="230">
    <s id="230:1">由佛威力及此法門遍清淨故，諸有受持此法門者，及親事我能受持者，無量法門皆得現前。</s>
  </p>
  <p id="231">
    <s id="231:1">是故阿難陀！汝當受持如來法教無量法藏。</s>
  </p>
  <p id="232">
    <s id="232:1">說此法時，於眾會中無量菩薩即便獲得大法光明。</s>
  </p>
  <p id="233">
    <s id="233:1">得法光故，無量諸佛所說法門皆得現前，及得近於一切智智，如所樂求勝願莊嚴悉能成就。</s>
  </p>
  <p id="234">
    <s id="234:1">阿難陀！汝觀諸法本性甚深，如是如來能於無名相法作名相說，又能開示諸法本性，亦復淨除令見清淨，雖說諸法無法可說亦無能說。</s>
  </p>
  <p id="235">
    <s id="235:1">」_佛言：「阿難陀！若能如是觀諸法性，便得發生無量智慧。</s>
  </p>
  <p id="236">
    <s id="236:1">說此法時，無數菩薩證無生法忍，無量眾生發阿耨多羅三藐三菩提心，於阿僧祇劫當證無上正等菩提，復能出生無量辯才。</s>
  </p>
  <p id="237">
    <s id="237:1">」_爾時世尊加持此陀羅尼門，放大光明，其光普照無量無邊諸佛世界。</s>
  </p>
  <p id="238">
    <s id="238:1">由此光明，彼諸世界所有菩薩皆悉得聞此陀羅尼，聞此法已能遍成熟菩提法分。</s>
  </p>
  <p id="239">
    <s id="239:1">於彼復有無量眾生，皆發阿耨多羅三藐三菩提心。</s>
  </p>
  <p id="240">
    <s id="240:1">當於爾時，一切眾生皆得安樂。</s>
  </p>
  <p id="241">
    <s id="241:1">是時復有諸天，雨天波頭摩華於大眾會諸菩薩中，唱如是言：「願一切眾生得佛智慧。</s>
  </p>
  <p id="242">
    <s id="242:1">」_爾時無量辯才菩薩白佛言：「世尊！當何名此法門？</s>
  </p>
  <p id="243">
    <s id="243:1">我當云何奉持？</s>
  </p>
  <p id="244">
    <s id="244:1">」_佛告無量辯才菩薩言：「此法門名『陀羅尼王』，亦名『陀羅尼印』，亦名『三品所攝善巧』，汝當受持。</s>
  </p>
  <p id="245">
    <s id="245:1">此是無邊辯才，攝一切義善巧法門。</s>
  </p>
  <p id="246">
    <s id="246:1">由此法門，而能照了一切諸法、斷一切疑，是故諸菩薩於此法門應當奉持。</s>
  </p>
  <p id="247">
    <s id="247:1">」爾時一切大眾為供養法故，以五色華散於佛上。</s>
  </p>
  <p id="248">
    <s id="248:1">_佛說此經已，諸菩薩摩訶薩，一切眾會及天、人、阿修羅、乾闥婆等，聞佛所說，皆大歡喜，信受奉行。</s>
  </p>
  <p id="249">
    <s id="249:1">_大寶積經卷第七</s>
  </p>
</text>
